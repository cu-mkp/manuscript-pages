<root><page>029r</page>
<image>http://gallica.bnf.fr/ark:/12148/btv1b10500001g/f63.image</image>


<div>
<id>p029r_1</id>
<head><m>Stuc</m> pour mouler</head>


<ab>Ayes de la <m>gomme dragant</m> et la mectes tremper jusques a ce quayant<lb/>
beu son <m>eau</m> elle soict enflee &amp; reduicte comme gelee Lors broyes la bien<lb/>
fort sur le <m>mabre</m> &amp; apres ayes de la <m>farine de Segle</m> qui est meilleure<lb/>
que celle de <m>froment</m> a cause quelle est plus humide et ne rend pas la paste<lb/>
si brusque Et en saulpouldres v{ost}re <m>gomme dragant</m> &amp; continues a broyer<lb/>
<add>et mesler</add>ainsy peu a peu <del>le et mesler legi</del> la <m>farine</m> bien subtillement <tl>tamisee</tl> Et<lb/>
la pestrisses co{mm}e si vous voulies faire du <m>pain</m> Jusques a ce que <del>vous</del><lb/>
vous cognoissies quelle aye asses de corps &amp; soict ferme comme la paste du<lb/>
<m>pain</m> quon veult mectre au <tl>four</tl> Cela se cognoist quand elle sestire<lb/>
asses sans se rompre Et si elle nestoict asses forte elle ne se <del>sti</del> despouilleroit<lb/>
pas bien Estant ainsy præparee frottes d<m>huile</m> le cave <del>au u</del> avecq une<lb/>
<tl>broisse</tl> affin que l<m>huile</m> penetre par tout pour mieulx faire despouiller<lb/>
Et presses la paste dedans bien fort Et si elle ne se despouille pas<lb/>
bien mesles y encores de la <m>farine</m> jusques a ce quelle aye asses de corps<lb/>
Avecq cella vous mouleres fort net telle ouvraige ou masques ou festons<lb/>
quil vous plaira qui seront secs dans <ms>un iour</ms> Apres vous les apliqueres<lb/>
avecq <m>colle forte</m> ou <m>colle de paste</m> comme il vous plaira Et les pourres<lb/>
paindre et estoffer d<m>or</m> &amp; toutes couleurs On en faict les ornements des<lb/>
planchers a <pl>romme</pl> On en peult faire des ornements de lits <rub>Si tu veulx<lb/>
que louvrage demeure blanc</rub> il vault mieulx mouler de <m>plastre</m><lb/>
au lieu de <m>farine</m> il est vray quil est plus brusc et plus ferme aussy<lb/>
Mays il le fault præparer en ceste sorte Destrempe le estant en<lb/>
<m>pouldre</m> <del>fort</del> dans bonne quantite d<m>eau</m> de sorte quil soict <add>clair</add> &amp; le<lb/>
broye plusieurs fois le <tmp>jour</tmp> lespace de <ms>quinze jours</ms> Puys verse<lb/>
l<m>eau</m> par inclination Et ramasse le <m>plastre</m> &amp; le broye subtillem{ent} sur<lb/>
la <m>mabre</m> Et le pose en quelque <tl>vaisseau</tl> <m>plombe</m> &amp; net quil ny<lb/>
tombe aulcune poulsiere &amp; ordure &amp; le laisse a lair &amp; <env>au serain</env> lespace<lb/>
de <ms>quinze jours</ms> avecq son <m>eau</m> Et il deviendra mat fort blanc et<lb/>
legier fort propre a faire assiete d<m>or</m> bruny Et de cestuy cy en<lb/>
pouldre peulx tu mesler au lieu de <m>farine</m> parmy la <m>gomme dragant</m><lb/>
Et ton ouvraige sera fort beau En default de plastre tu y peulx<lb/>
mesler de la <m>croye</m> bien broyee Ou de la <m>ceruse</m> &amp; essayer du <m>bol</m> &amp;<lb/>
choses semblables Ce <m>stuc</m> avecq la <m>gomme dragant</m> a cela de propre<lb/>
que comme il preste nestant pas encores sec il sacommode ou sur<lb/>
choses rondes ou plattes co{mm}e il te plaira Cest pour faire un<lb/>
ornement a peu de frais
</ab>


<ab>
<margin>left-top</margin>
La <m>farine</m> nest<lb/>
bonne en cecy Ains<lb/>
la <m>croye</m> ou <m>ceruse</m>
</ab>
</div></root>