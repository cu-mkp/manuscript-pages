<root><page>029r</page>
<image>http://gallica.bnf.fr/ark:/12148/btv1b10500001g/f63.image</image>


<div>
<id>p029r_1</id>
<head><m>Stuc</m> pour mouler</head>


<ab>Ayés de la <m>gomme dragant</m> et la mectés tremper jusques à ce qu'ayant<lb/>
beu son <m>eau</m> elle soict enflée &amp; reduicte comme gelée. Lors broyés la bien<lb/>
fort sur le <m>mabre</m>, &amp; aprés ayés de la <m>farine de segle</m>, qui est meilleure<lb/>
que celle de <m>froment</m> à cause qu'elle est plus humide et ne rend pas la paste<lb/>
si brusque, et en saulpouldrés v{ost}re <m>gomme dragant</m> &amp; continués à broyer<lb/> 
<add>et mesler</add> ainsy peu à peu <del>le et mesler legi</del> la <m>farine</m> bien subtillement <tl>tamisée</tl>. Et<lb/>
la pestrissés co{mm}e si vous vouliés faire du <m>pain</m>, jusques à ce que <del>vous</del><lb/>
vous cognoissiés qu'elle aye assés de corps &amp; soict ferme comme la paste du<lb/>
<m>pain</m> qu'on veult mectre au <tl>four</tl>. Cela se cognoist quand elle s'estire<lb/>
assés sans se rompre. Et si elle n'estoict assés forte, elle ne se <del>sti</del> despouilleroit<lb/>
pas bien. Estant ainsy præparée, frottés d'<m>huile</m> le cave <del>au u</del> avecq une<lb/>
<tl>broisse</tl> affin que l'<m>huile</m> penetre partout pour mieulx faire despouiller,<lb/>
et pressés la paste dedans bien fort. Et si elle ne se despouille pas<lb/>
bien, meslés y encores de la <m>farine</m> jusques à ce qu'elle aye assés de corps.<lb/>
Avecq cella, vous moulerés fort net telle ouvraige, ou masques ou festons<lb/>
qu'il vous plaira, qui seront secs dans <ms>un jour</ms>. Aprés, vous les apliquerés<lb/>
avecq <m>colle forte</m> ou <m>colle de paste</m>, comme il vous plaira, et les pourrés<lb/>
paindre et estoffer d'<m>or</m> &amp; toutes couleurs. On en faict les ornements des<lb/>
planchers à <pl>Romme</pl>. On en peult faire des ornements de lits. <rub>Si tu veulx<lb/>
que l'ouvrage demeure blanc</rub>, il vault mieulx mouler de <m>plastre</m><lb/>
au lieu de <m>farine</m>. Il est vray qu'il est plus brusc et plus ferme aussy,<lb/>
mays il le fault præparer en ceste sorte: destrempe le estant en<lb/>
<m>pouldre</m> <del>fort</del> dans bonne quantité d'<m>eau</m> de sorte qu'il soict <add>clair</add>, &amp; le<lb/>
broye plusieurs fois le <tmp>jour</tmp> l'espace de <ms>quinze jours</ms>. Puys verse<lb/>
l'<m>eau</m> par inclination, et ramasse le <m>plastre</m> &amp; le broye subtillem{ent} sur<lb/>
la <m>mabre</m>, et le pose en quelque <tl>vaisseau</tl> <m>plombé</m> &amp; net, qu'il n'y<lb/>
tombe aulcune poulsiere &amp; ordure, &amp; le laisse à l'air &amp; <env>au serain</env> l'espace<lb/>
de <ms>quinze jours</ms> avecq son <m>eau</m>, et il deviendra mat, fort, blanc et<lb/>
legier, fort propre à faire assiete d'<m>or</m> bruny. Et de cestuy cy en<lb/>
pouldre peulx tu mesler au lieu de <m>farine</m> parmy la <m>gomme dragant</m>,<lb/>
et ton ouvraige sera fort beau. En default de plastre, tu y peulx<lb/>
mesler de la <m>croye</m> bien broyée ou de la <m>ceruse</m>, &amp; essayer du <m>bol</m> &amp;<lb/>
choses semblables. Ce <m>stuc</m> avecq la <m>gomme dragant</m> a cela de propre<lb/>
que comme il preste n'estant pas encores sec, il s'acommode ou sur<lb/>
choses rondes ou plattes, co{mm}e il te plaira. C'est pour faire un<lb/>
ornement à peu de frais.
</ab>


<ab>
<margin>left-top</margin>
La <m>farine</m> n'est<lb/>
bonne en cecy, ains<lb/>
la <m>croye</m> ou <m>ceruse</m>.
</ab>
</div></root>