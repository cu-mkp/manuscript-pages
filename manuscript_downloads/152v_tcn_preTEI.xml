<root>﻿#ERROR:_Number_of_<m>_and_</m>_unbalanced#


<page>152v</page>
<image>http://gallica.bnf.fr/ark:/12148/btv1b10500001g/f310.image</image>


<div>
<id>p152v1</id>
<head>Reparer les choses gectees</head>


<ab>
Il advient souvent que ce que tu as gecté faict des<lb/>
baves, ou par le default du moule, ou du gect,<lb/>
ou du metal. Le default du moule vient du<lb/>
<m>plastre</m>, qui n’est pas dur &amp; fort et ne soubstient<lb/>
pas au foeu (ce qui se corrige par le meslange<lb/>
du <m>crocum</m>). Communem{ent} aussy, s’il y a imperfection,<lb/>
c’est auprés du gect. S’il y a aussy trop d’<m>estain<m/><lb/>
en chose mediocrem{ent} espesse, il ne vient pas bien,<lb/>
pource que l’<m>estain</m> gecté espés se retire &amp; soufle.<lb/>
Les choses aussy moulées en creux sont fantasques<lb/>
à gecter. Si doncq il arrive quelque default,<lb/>
ayes un coisinet de <m>cuir</m> plein de sable subtil,<lb/>
&amp; l’ayant posé sur le bequet de la table des <pro>orfevres</pro><lb/>
où l’on lime, poses y ton ouvraige &amp; le tiens seur<lb/>
avecq une corde qui passe soubs ton pied. Le sable dans le sac obeist &amp; se<lb/>
renge tantost espés d’un coste &amp; minse de l’aultre.<lb/>
Lors tantost avecq un burin, fais &amp; trasse rudement<lb/>
les lignes subtiles qui sont obmises ou qui ne sont pas<lb/>
assés aparentes, ou avecq une lime ou un chaple oste<lb/>
les baves. Et s’il y a quelque default de matiere,<lb/>
qui aye laisse quelque fosse ou chose trop cave,<lb/>
regrate cela avecq un burin et encoche aultour du bort,<lb/>
puys emprains cela avecq de la <m>cire</m>. Et pose<lb/>
l’empraincte sur une lame subtile de <m>plomb</m>, &amp; marque<lb/>
ainsy la grandeur convenable de <m>plomb</m> ou de la ligue<lb/>
semblable à ta matiere, puys pose la piece sur la<lb/>
chose encochée &amp; l’attache bien avecq du <m>fil d’archal</m>,<lb/>
puys frotte de <m>rosine</m> le bort si c’est <m>estain</m> ou <m>plomb</m><lb/>
&amp; pose tout aultour de petites pieces tanvres de souldure<lb/>
ou d’<m>estain</m> ou d’aultre chose, puys avecq un <m>fer</m> chault<lb/>
ou au foeu de la forge, soulde, et aprés repare<lb/>
cela avecq les houtils susdicts &amp; avecq les ciselets<lb/>
convenables.</ab>
 
<note><margin>left-top</margin>
Pour l’<m>or</m> &amp; petit<lb/>
ouvraige, il le fault<lb/>
cimenter sur une<lb/>
boule de <m>plomb</m>,<lb/>
qui se posera sur<lb/>
le coissinet &amp; se<lb/>
tiendra ainsy<lb/>
avecq la corde.</note>


<figure/>
<figure/>


</div></root>