<root>﻿<page>080v</page> 
<image>http://gallica.bnf.fr/ark:/12148/btv1b10500001g/f166.image</image>



<div>
<id>p080v_a1</id>
<head><pro>Fondeurs</pro> de menus ouvrages <m>d'estain</m></head>


<ab>ilz gectent communem{ent} de <m>souldure</m> mesmem{ent} les choses qui<lb/>
ne doibvent point venir vuides car celles là requierent<lb/>
<m>l'estaim</m> <m>fin &amp; doulx</m>, qui touteffois ne despouilleroit pas<lb/>
&amp; ne viendroit pas vuide s'il estoit meslé ou avoyct de<lb/>
<m>l'estain de glace</m> parmy co{mm}e ilz en mectent un peu en <m>l'estain<lb/>
doulx</m>. Ilz gravent leurs ouvrages sur des <m>pierres</m> de quoy<lb/>
se font les coulx ou filieres des barbiers qui se trouve<lb/>
par grandes escailles vers les montaignes &amp; retire à<lb/>
l'ardoise. Il y en ha de trois couleurs: de <m>rougeastre</m>,<lb/>
qui n'est pas si parfaicte que les aultres pource que elle ne<lb/>
dure pas tant au <m>foeu</m>, l'<m>une de couleur<lb/>
d'ardoise obscure</m>, l'aultre <m>blancheastre</m>. Quand ilz ont<lb/>
quelque relief, ilz l'impriment premierement sur du <m>carton<lb/>
espés</m> d'un doigt pour leur servir de patron, puys avecq un petit compas &amp; <m>petits ferrem{ens}</m><lb/>
dont ilz sont assortis, ilz gravent leurs figures, ayant premierem{ent}<lb/>
aplani leurs <m>pierres</m> &amp; usées l'une contre l'aultre, ilz font<lb/>
leurs moules de trois ou quatres <m>pieces</m> pour faire<lb/>
un rond ou quarré qui se joinct parfaitem{ent}, à cause que<lb/>
les <m>pierres</m> se rendent fort esgalles. Plustost que gecter,<lb/>
ilz frottent de <m>suif</m> le moule, qui l'a bien tost bu à cause<lb/>
qu'il est chault. Puys ayant de la subtile pouldre<lb/>
de <m>chaulx vive</m> dans un linge, ilz <m>ponce</m>nt le moule en<lb/>
frappant du <m>linge</m> dessus puys souflent un peu dessus;<lb/>
cela empesche de soufler. Le principal est de faire<lb/>
des souspirails. Si l'ouvraige est grandet, ilz les font<lb/>
en ceste sorte co{mm}e tu voys representé. Ilz persent en quelque<lb/>
endroit de la medaille qui est le moings aparent, &amp; puys avecq<lb/>
un foret ilz percent le moule au costé de la medaille.<lb/>
<figure/>Et s'ilz veulent que leur ouvraige demeure percé en<lb/>
quelque endroit, ilz enchassent un peu de <m>liege</m> en cet<lb/>
endroit dans le moule, &amp; le <m>plomb</m> ou <m>estaing</m> ne s'i<lb/>
attaque point.</ab>


<ab>
<margin>left-top</margin>
Fais que les chevilles de ton<lb/>
chassis entrent à l'aise affin que<lb/>
le chassis s'ouvre aisem{ent}<lb/>
sans rien esbranler. Que tes chassis<lb/>
se joignent bien &amp; que la table soit<lb/>
bien unye.</ab>
 
<ab>
<margin>left-top</margin>
Essaye de graver<lb/>
avecq <m>vinaigre<lb/>
distillé</m>.</ab>
 
<ab>
<margin>left-top</margin>
Essaye les <m>coquilles</m><lb/>
<m>d'huistres</m> calcinées,<lb/>
on dict qu'elles sont<lb/>
excellentes pour<lb/>
mouler.</ab>


</div></root>