<root><page>088v</page> 
<image>http://gallica.bnf.fr/ark:/12148/btv1b10500001g/f182.image</image>

<div>
<id>p088v_a1</id>
<head>Sable de <m>sel gemme</m> pulverisé<lb/>
et sable de mine subtilié sur le <m>mabre</m></head>


<ab>L'un et l'aultre estant fort subtiliés sur le <m>mabre</m>, aprés les<lb/>
avoyr à sec fort pilés &amp; battus dans le mortier, j'en ay meslé<lb/>
aultant d'un que d'aultre, et les ayant repassés ensemble sur le<lb/>
<m>porphire</m> &amp; passés par le double tamis ou par <tl>manche de chemise</tl><lb/>
pour mieulx les mesler, je les ay mis dans du <m>papier</m> &amp; posés<lb/>
sur un <m>mabre</m> dans une cave. Dans une nuict, ilz ont esté asses<lb/>
moictés d'eulx mesme sans les humecter dadvantaige, à cause que<lb/>
le <m>sel gemme</m>, co{mm}e touts aultres sel, se dissoubt à l'humide. J'en ay<lb/>
moulé fort net, à cause que tous deulx estoient fort subtils. Ilz<lb/>
veulent estre assés humides pour bien despouiller.</ab>
  
</div>
<div>
<id>p088v_a2</id>
<head>Sable mineral</head>


<ab>La couleur de blanc et de jaulne n'importe. Le tout est qu'il soict<lb/>
amatonné &amp; comme tiré d'une pierriere ou roche, &amp; tant plus on le prend<lb/>
bas, il est meilleur. Les singnes de sa bonté est qu'il soict ainsy<lb/>
amassé, et que se tirant en forme de <m>pierre</m> il vienne à lopins &amp;<lb/>
mattons qui demonstrent sa liaison &amp; qu'il n'est pas trop maigre.</ab>


<ab>Que toutesfoys il soict frangible entre les mains &amp; aye le grain<lb/>
fort menu &amp; delyé &amp; d'une mesme sorte. S'il n'est asses delyé,<lb/>
tu le peulx passer &amp; subtilier ou par l'<m>eau</m> ou par le tamis<lb/>
ou par le <m>porphire</m>, &amp; en ceste sorte de maigre<lb/>
ils devient co{mm}e gras &amp; bien lié. Tu en peulx mouler en chassis<lb/>
ou en noyau sans bourre &amp; l'essayer avecq du <m>plomb</m>, car si<lb/>
en iceluy il ne soufle point &amp; gecte nect, il se portera bien aussy<lb/>
au cuyvre. Aulcuns disent que les sables gras ne veulent<lb/>
pas le <m>metal</m> gecté trop chault. Les <pro>artisans</pro> qui travaillent<lb/>
en grand ouvrage, &amp; qui pour le gain n'ont pas besoing de broyer &amp; chercher<lb/>
les curiosités des sables artificiels, ont plus de proffict d'en chercher de<lb/>
tout faict par nature, qui aye le grain le plus subtil qu'il sera possible,<lb/>
&amp; pour petit ouvraige ilz le passent seulem{ent} par le tamis. Mays<lb/>
ceulx qui travaillent en petit le subtilient &amp; broyent impalpable<lb/>
pource qu'il ne leur en faict pas besoing beaucoup.</ab>


<ab>
<margin>left-middle</margin>
Le <m>bled orbere</m> faict<lb/>
une pouldre tanée, fort<lb/>
subtile &amp; fort doulce,<lb/>
qui estant meslée<lb/>
pourroit mouler<lb/>
fort net. Essaye<lb/>
<m>bled en farine</m><lb/>
bruslé à feu<lb/>
clos.</ab>


</div></root>