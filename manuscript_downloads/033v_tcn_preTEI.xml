<root>﻿<page>033v</page>
<image>http://gallica.bnf.fr/ark:/12148/btv1b10500001g/f72.image</image>


<div>
<id>p033v_1</id>
<head>Pour fayre sombler à quelqu'u{n}<lb/> 
qu'il aura une piece d'<m>argent</m> au fro{n}t</head>


<ab>Ayes un gecton ou piece d'<m>argent</m> et la mouille et te la<lb/>  
fais tenir contre le front. Puys dis à l'assistant<lb/>  
que si tu la luy mects ainsy sur son front, qu'il ne la<lb/> 
pourra faire tomber sans y porter les mains quelque<lb/> 
secouem{ent} qu'il fasse de la teste, et faisant semblant<lb/> 
de la luy poser sur le front, retiens la dans la main<lb/> 
&amp; mouille ton pouse de ta <m>salive</m>, puys le presse bien fort<lb/> 
sur le front, et pensant avoyr la piece au front à cause<lb/>
de la froideur de la <m>salive</m>, il secouera les oreilles<lb/> 
&amp; n'advancera rien.</ab>
</div>


<div>
<id>p033v_2</id> 
<head>Pour fayre sortir du front de<lb/> 
quelqu'un du <m>sang</m> ou du <m>vin</m> ou d'une<lb/> 
muraille</head>


<figure>
<margin>left-middle</margin>
</figure>


<ab>Ayes un ambu ou entonnouer de <m>fer blanc</m> qui soict double<lb/> 
quand au corps mays non pas la guene. Au bort du<lb/> 
hault, fais qu'il y aye un petit pertuis, &amp; un aultre<lb/> 
un peu plus grand à la doubleure de dedans qui soict un<lb/> 
peu plus hault que le bout, ainsy que tu peulx voir à<lb/> 
l'exemple c'y apose. Puys quand tu t'en vouldras servir,<lb/> 
mays dedans du <m>vin</m>, ou de <m>la rosette liquide de bresil</m>, ou<lb/> 
du <m>jus de cerises noires</m>, et tenant du petit doigt le pertuis<lb/> 
de la guene bouché, fais que l'ambu soict bien remply<lb/> 
affin que le <m>vin</m> puysse entrer en la doubleure par le<lb/> 
pertuis du bort, &amp; s'il n'entroict bien, faisant semblant de<lb/> 
taster du <m>vin</m>, suppe &amp; attire un peu l'<m>air</m> à toy en vennant<lb/> 
à l'endroict du petit pertuis. Aprés fais boire à l'un des<lb/> 
voisins assistant le reste du <m>vin</m> ou le jecte ou laisse couler<lb/> 
par le bout, mays plus tost il te fault avoyr mis le<lb/> 
poulce bien pressé sur le pertuis du bord d'en hault, car<lb/> 
en ceste sorte par la compression de l'<m>air</m> le <m>vin</m> se retient<lb/> 
en la doubleure. Lors avecq un poinçon arrondy par<lb/> 
le bout &amp; qui entre dans son manche, tu fais semblant de<lb/> 
percer le front à un qui tient un verre en la main, et penda{n}t<lb/> 
que tu perces, tu couvres ton faict avecq l'ambu que tu tiens pres du <figure>#</figure></ab>


<ab>
<margin>left-bottom</margin>
<figure>#</figure>
front, puys ostant le<lb/> 
poulce de dessus le<lb/> 
pertuis du bord d'en<lb/> 
hault, l'<m>air</m> estant libre,<lb/> 
fera que le vin sortira<lb/> 
de la doubleure par le<lb/> 
pertuis marqué B, &amp; tumbera<lb/> 
par le bout marqué C<lb/> 
dans le verre. Mays<lb/> 
il fault bien faire<lb/> 
baisser la teste au<lb/> 
pelerin pour bien faire.</ab>
</div></root>