<root><page>091v</page>
<image>http://gallica.bnf.fr/ark:/12148/btv1b10500001g/f188.image</image>


<div>
<cont/>
<id>p091r_2</id>
<ab>co{mm}e les deulx <m>os</m> sont joincts, <del>co</del> couppe les tout aultour bien uniment<lb/>
&amp; fais des coches <del>e</del> aultour en divers endroicts qui traversent<lb/>
sur la joincture des deulx <m>os</m>, affin de recognoistre bien l'endroit<lb/>
de leur premiere joincture. Ou bien, avecq de petites pointes de<lb/>
<m>bois</m>, traverse les, ou <del>ma</del> enduicts les joinctures avecq de l'<m>ardille</m><lb/>
&amp; fais seicher. Presse <del>entre les</del> des mains joinctes entre<lb/>
les deulx genoux &amp; non pas avecq presse, pource que l'<m>os</m><lb/>
s'esclateroit. Moule aussy à l'aise &amp; à deulx ou trois fois,<lb/>
jusques à ce que tu voyes qu'il soict bien acaché &amp; bien<lb/>
empraint. Et à chasque fois, plustost que remectre la piece,<lb/>
ponce avecq du <m>charbon de saule</m>, car il faict bien despouiller.<lb/>
Quand tu as gecté, frotte d'<m>huile</m> &amp; de pouldre de <m>charbon<lb/>
de saule</m> &amp; avecq des broisses la medaille pour la<lb/>
ternir. Garde que ta medaille ne soit point grasse ne<lb/>
huilée quand tu mouleras en <m>os de seiche</m>. Quand tu as<lb/>
gecté, laisse refroidir plustost d'en retirer la medaille,<lb/>
car quand on la retire chaulde, elle emporte de l'<m>os</m>. Et<lb/>
gecte mediocrement chault, ce que tu cognoistras quand<lb/>
l'<m>os</m> ne change presque <del>bien</del> point sa blancheur. Mays<lb/>
quand il est trop chault, il roussist fort l'<m>os</m>. La<lb/>
proportion de <m>plomb</m> &amp; <m>estaim</m> est d'un aultant que d'aultre.<lb/>
Si la piece est difficile à venir &amp; de plusieurs pieces,<lb/>
fais le gect fourcheu de trois ou quatre rayes,<del>et</del><lb/> 
<del>fais</del> &amp; conduicts ces rayeures à l'endroit des parties<lb/>
plus espesses. Fais aussy des rays aultour de la<lb/>
medaille, co{mm}e au droit des testes, car cela attire le<lb/>
<m>metal</m> &amp; abreuve mieulx la figure. Remue un peu ton<lb/>
chassis quand tu as gecté, et ainsy tu feras fort net<lb/>
plusieurs gects. L'<m>estain</m> trop chault brusle l'<m>os</m>, qui<lb/>
se corrompt. Estant aussy retiré <del>du mo</del> chault du moule,<lb/>
il est dangereulx à rompre.<figure/><figure/></ab></div></root>