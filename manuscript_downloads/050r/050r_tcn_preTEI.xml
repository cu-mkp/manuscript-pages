<root><page>050r</page> 
<image>http://gallica.bnf.fr/ark:/12148/btv1b10500001g/f105.image</image>


<div>
<id>p050r_1</id>


<head>Garder fruict tout lan</head>


<ab>R{ecipe} une ampoule de <m>verre</m> capable à l'ouverture de recepvoir<lb/>
des cerises et prunes ou selon le fruit que vous voulés.<lb/>
Mectés dedans de l'<m>eau</m> chaulde l'espace de deux heures.<lb/>
Et quand l'<m>eau</m> sera refroidie, jectés la &amp; la tournés<lb/>
la gueule en bas sur une table <del>&amp;</del> bien unie, &amp; dans une<lb/>
chambre où il n'y aye aulcune goutte d'air &amp; de vent. Puys<lb/>
<del>en</del> praeparés un tapon de <m>cire</m> noeufve entourné de <m>toile</m><lb/>
<m>encirée</m>, et l'adjoustés à l'ampoulle bien justem{ent} affin qu'il<lb/>
soict tout prest à boucher quand vous y aurés mis le fruit.<lb/>
Et quand vous aurés cueilly delicatem{ent} avecq la main le<lb/>
fruict sans qu'il soit corrompu &amp; en jour chault &amp; sec, retirés<lb/>
vous dans la chambre bien close, où il n'y entre point de vent<lb/>
ne d'air, &amp; le mectés doulcem{ent} &amp; avecq dexterité dans la<lb/>
bouteille. Puys tapés bien la bouteille avecq le <tl>tapon</tl><lb/>
&amp; lutés, &amp; faictes lut s'il vous semble de <m>chaulx vive</m> &amp;<lb/>
<m>huile</m>, &amp; en sorte que l'<m>eau</m> n'y entre point. Puys mectés<lb/>
vos bouteilles dans une pone pleine d'<m>eau</m> l'esté <del>Et lhiver<lb/>
pourceque la cave s</del> dans une cave, et l'hiver mectés vos<lb/>
bouteilles dans un panier garny de quelque poix &amp; le descendés<lb/>
au fonds d'un puys profond. Car l'hiver l'<m>eau</m> de la pone<lb/>
seroit trop froide si la cave n'est bien chaulde, car il<lb/> 
fault que l'<m>eau</m> soit co{mm}e l'<m>eau de riviere</m>.</ab>
</div>


<div>
<id>po50r_2</id>


<head>Mouler</head>


<ab>Si promptement tu veulx mouler quelque chose de demy relief<lb/>
qui te vient en main, plies du <m>papier</m> en cinq ou six doubles<lb/>
&amp; le poses sur la medaille, &amp; fais que le <m>papier</m> se replie par<lb/>
derriere la medaille affin qu'il soict bien asseuré.  Aprés ayes un<lb/>
<tl>baston</tl> large par un bout &amp; poinctu par l'aultre, bien adoulcy,<lb/>
et frotte fort sur le <m>papier</m>, &amp; avecq la poincte du <tl>baston</tl> resuicts<lb/>
les traicts, &amp; y procede jusques à ce que tu cognoisses que ton<lb/>
empraincte soict bien faicte. Puys à ta commodité frotte<lb/>
legerement d'<m>huile</m> avecq un pinceau <del>lemp</del> l'empraincte de <m>papier</m><lb/>
et gectes y <m>suif</m> ou <m>cire</m> ou <m>soufre</m>, &amp; le <m>papier</m>, sans se<lb/>
brusler, te rendre ton pourtraict nect, que tu pourras aprés<lb/>
mouler en <m>plastre</m> ou <m>tripoly</m>, et puys en <m>plomb</m> &amp; aultre <m>metal</m>.</ab>
 
<ab><margin>left-bottom</margin>Le <m>carton</m> poly<lb/>
guere espés &amp; un<lb/>
peu humecté est<lb/>
propre. Puys, si tu<lb/>
veulx, fortifie le<lb/>
de <m>papier</m> collé<lb/>
par derriere.</ab></div></root>