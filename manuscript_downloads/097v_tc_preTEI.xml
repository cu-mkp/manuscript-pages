<root>﻿<page>097v</page>
<image>http://gallica.bnf.fr/ark:/12148/btv1b10500001g/f200.item</image>


<div>
<id>p097v_1</id>
<head>Vernis de <m>mastic</m> sec en demye<lb/>
heure</head>
<ab>
Aulcuns prenes 2 <figure>℥</figure> de <m>mastic</m> demye <figure>℥</figure> de <m>tourmentine</m> &amp; demy <figure>℥</figure><lb/>
de <m>huile de tourmentine</m> &amp; de <m>leau de vye</m> un peu a discrection pourceq{ue}<lb/>
chaufant elle sesvapore &amp; faict neantmoins le vernis plus dessicatif<lb/>
Mays je lay faict ainsy Je prens de l<m>huile de tourmentine</m> a<lb/>
discretion &amp; en mectes bien peu de tormentine pourceque elle demeure<lb/>
tousjours humide &amp; sattaque si on en y mecte trop &amp; de l<m>eau de vye</m><lb/>
&amp; fais chaufe dans une escuelle vernisse ledict <m>huile</m> &amp; co{mm}e il<lb/>
commence a estre bien chault Je y mecte du <m>mastic</m> subtillem{ent} pulvurise<lb/>
&amp; passe par un <m>tamis</m> <del>L</del>Environ la troisiesme partye de l<m>huile</m><lb/>
Et laisse reschaufer iusques a ce quil soict fondu qui serai<lb/>
bien tost sur les <m>cendres</m> chauld de Estant tout fondu fays en<lb/>
essay sur le costeau Et si tu voys quil aye trop de corps adjouster<lb/>
y un peu d<m>huile de tourmentine</m> Et sil nen ha par asses adjouster<lb/>
y du <m>mastic</m> Et ainsy il sera faict Et tienne de bien couvert<lb/>
affin quaulcune ordure ny entres Quand tu en vouldras faire<lb/>
soys curieulx de trier &amp; choisir le <m>mastic</m> qui soict blanc &amp; purifie<lb/>
de toute terre &amp; poulsiere &amp; mache noire Et quand tu le laveras &amp;<lb/>
feras seiches pour le rendre bien blanc &amp; bien net il nen sera que<lb/>
mieulx Car si tu ne le purges bien ces faisses &amp; marques se pulverisant<lb/>
parmy demeureiont aulx vernis &amp; co{mm}e tu lassoyras sur quelque blanc<lb/>
ou carnation il semblera que ce soient pulcer &amp; tacher Estant<lb/>
bien choisi pulveriser le dans un mortier et le passe par un <m>tamis</m><lb/>
fort subtil Et apres mesle le dans lhuile co{mm}e dict est Mays si<lb/>
tu en voulois faire plus curieusem{ent} tire la larme du <m>mastic</m> co{mm}e<lb/>
tu scais pulverise passe &amp; mesles Et tu auras chose tre singulier<lb/>
pour petits ouvrages Advise bien en vernissant de ne halener par<lb/>
dessus car nen ferois blanchir &amp; prendre corps au vernis.</ab>


<note>
<margin>left-top</margin>
Il desseiche presque en travaillant
</note>


<note>
<margin>left</margin>
On cognoist que ce<lb/>
vernis neha point de<lb/>
corps asses quand il<lb/>
ne prend pas bien<lb/>
sur le tableau a huile<lb/>
car il est co{mm}e eau<lb/>
Adjoustes y doncq<lb/>
du <m>mastic</m> pulverise<lb/>
&amp; chaufe jusque a<lb/>
ce quil soit bien<lb/>
ce vernis est fort<lb/>
blanc &amp; beau &amp; nestest<lb/>
point co{mm}e celuy<lb/>
d<m>aspic</m></note>


<note>
<margin>left-middle</margin>
Car aulcuns au lieu<lb/>
de <del>tour</del> <m>huile de<lb/>
tourmentier</m> mectent<lb/>
<m>huile daspic</m> qui nest<lb/>
past si bon</note>


<note>
<margin>left-middle</margin>
Ce vernis se pose<lb/>
a froid sur le tableau<lb/>
avelcq le bout du doigt<lb/>
bien nete &amp; le fault<lb/>
estendre bien vivement</note>


<note>
<margin>left-middle</margin>
Les <pl>Italienes</pl> ne<lb/>
vernissent gueres leur<lb/>
painctures pource quilz<lb/>
couchent leur painctures<lb/>
fort Espesses &amp; ne sont<lb/>
de long temps seiche<lb/>
au dedan ung que<lb/> 
dessus elle fassent<lb/>
une peau &amp; croste<lb/>
seiche</note>


<note>
<margin>left-middle</margin>
On couche le vernis<lb/>
avecq le doigt affin<lb/>
de le couche maigre<lb/>
Car estant espes il jaulnist</note>
</div>


<div>
<id>p097v_2</id>
<head>Travailler daprest</head>


<ab>Cest une chose estrange que les ouvriers de cest art ne<lb/>
peuvent bien travailler sils nont bonne halene Car sils lont<lb/>
mauvaist leur ouvrage se rompt au foeu en recuisant</ab>
</div></root>