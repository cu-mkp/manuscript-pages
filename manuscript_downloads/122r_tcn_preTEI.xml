<root>﻿<page>122r</page>
<image>http://gallica.bnf.fr/ark:/12148/btv1b9059316c/f250.item</image>


<div>
<id>p122r_1</id>


<head>Plant des animaulx divers</head>


<ab>Quand tu descouvres quelques <al>lesardes</al> entortillés se mordant<lb/> 
l'un l'aultre qui est la plus difficile chose a mouler à cause<lb/> 
du nombre des pates &amp; bout de queues qui sont subtilles,<lb/>  
advise que s'il s'en descouvre quelque partye qui<lb/> 
demeure co{mm}e suspendue sur quelque vuide de l'asseurer affin<lb/> 
que le second gect que tu feras dessus pour la seconde<lb/> 
moictié ne le fasse varier. Et pour l'asseurer sur le vuide<lb/> 
prens un peu de <m>cire</m> &amp; le frotte &amp; alonge sur une table en forme<lb/> 
d'une grosse aiguille puys couppes en ce qui te fera besoing &amp;<lb/> 
avecq un fil de <m>fer</m> chault par le bout conjoincts le ou il sera<lb/> 
necessaire. Asseure aussy sur le <add>moule</add> tout ce qui sera deffaict<lb/> 
d'iceluy (lors que tu descouvre la moictié du ventre) avecq de la<lb/> 
<m>cire</m> prinse legerem{ent} avecq la poincte d'un tranche-plume &amp; joincte<lb/>  
&amp; fondue par le fil de <m>fer</m>. Et quand tu feras ton gect il ne<lb/> 
le fault mener qu'à l'endroict &amp; au bord de la <m>cire</m> laquelle<lb/> 
estant joincte à l'animal &amp; se fondant continue le gect jusques à<lb/> 
iceluy sans rien gaster, qui est un secret</ab>


<figure/>


<ab>On acommode des <al>serpents</al> liés ensemble en las d'amour<lb/> 
mays c'est quand ils sont petits</ab></div>
 
<div>
<id>p122r_2</id>


<head>Fleur en la bouche du <al>serpent</al></head>


<ab>
Si tu veulx mectre dans la gueule du <al>serpent</al> quelque fleur<lb/> 
ou quelque branche d'herbe qui porte contrepoison contre sa<lb/> 
morsure, prens une petite branche des mieulx disposées que tu<lb/> 
trouveras &amp; poses luy la queue dans la gueule. Puys mets deulx<lb/> 
petits morceaulx de <m>cire</m> aultour de la queue de l'herbe. Et avecq le<lb/> 
bout d'un fil de <del>fer</del> qui soict chault fais fondre un peu la <m>cire</m><lb/> 
&amp; de l'aultre main sarre les machoueres de l'animal. Et lors<lb/> 
tu peulx coupper la teste pour la faire brusler avecq la fleur.<lb/> 
Si l'herbe est assez forte elle se soubstiendra d'elle mesmes,<lb/> 
et encores qu'elle soit foible co{mm}e la foeuille d'absinthe qui se laisse<lb/> 
aller l'humidité du sable la fera relever &amp; nager &amp; soubstenir<lb/> 
sans y rien mectre combien que tu y [lacuna] pourrois bien passer<lb/> 
dessoubs quelque filet traversant avecq une esguille.</ab>


<margin>left-top</margin>
<figure/>


<margin>left-middle</margin>
<del><figure/></del>


<margin>left-middle</margin>
<del><figure/></del></div></root>