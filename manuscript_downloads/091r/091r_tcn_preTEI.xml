<root><page>091r</page>
<image>http://gallica.bnf.fr/ark:/12148/btv1b10500001g/f187.image</image>


<div>
<id>p091r_1</id>
<head>Hanter</head>


<ab>De tout abre qui ha plus grosse moelle, <add>le greffe</add> est malaisé à <del>estre</del> <add>bien</add> tailler,<lb/>
pource qu'il y a dangier d'offenser la moelle, &amp; si elle est offensée<lb/>
à droict la joincture, malaisem{ent} prend il, co{mm}e de la vigne, de touts persées<lb/>  
&amp; des abricots.</ab>


<ab>Les abricots ont l'escorce fort deliée, &amp; par ainsy il les fault<lb/>  
enter sur jeunes abres qui ne l'ayent poinct encores espesse, co{mm}e sur<lb/>
gectes de prunier &amp; amendiers.</ab>
 
<ab>Les greffes ne <del>[illegible]</del> prenent gueres si la taille de l'abre se mouille.<lb/>
Il fault doncq hanter en temps serain &amp; doulx, &amp; non trop froid &amp;<lb/>
venteulx.</ab>
 
<ab>Le <m>bois vieulx</m> qu'on laisse au greffe est necessaire si on ente sur<lb/>
un abre qui est desja faict &amp; de bonne grosseur, pource que estant tel<lb/>
il serre plus le greffe, &amp; s'il est de <m>jeune bois</m> il est si comprimé qu'il<lb/>
ne peult profficter. Mays le <m>bois vieulx</m> resiste mieulx à la<lb/>
compression du <m>bois vieulx</m> <del>que le jeune</del> à cause qu'il est plus dur que<lb/>
le jeune. Mays si le greffe est tout de <m>bois vieulx</m>, jamays il ne faict<lb/>
belle mise, ains vient caduc &amp; court &amp; long à croistre.</ab></div>


<div>
<id>p091r_2</id>
<head>Mouler en <m>os de seiche</m></head>


<ab>Garde bien de ne les tenir en lieu humide, car ilz sont<lb/>
fort subgects à s'humecter. Si ta medaille est petite, couppe l'<m>os</m><lb/>
en deulx puys unis le avec un costeau. Et sur une tuile à crochet<lb/>
bien seiche &amp; bien unie &amp; couverte de <m>charbon de saule</m>, pulverise,<lb/>
frotte &amp; unis les moictiés des <m>os</m>. Ainsy ilz s'abreuvent de ce<lb/>
<m>charbon de saule</m>, qui les faict bien despouiller &amp; garde de rien<lb/>
enlever. Puys sur un <m>contre os</m>, c'est à dire un lopin de<lb/>
<m>brique</m> unye de la grandeur de ton <m>os</m>, pose ta medaille, &amp; puys<lb/>
sur icelle pose l'<m>os</m>, &amp; presse bien avecq quelque aultre piece de<lb/>
la grandeur par dessus. Et pour la seconde fois moule le,<lb/>
mays plustost ponce dessus du <m>charbon de saule</m> &amp; soufle<lb/>
legerement, puys presse co{mm}e auparavant, et il viendra net.<lb/>
Si c'est pour un manche de cuiller, il fault deulx <m>os</m> entiers.<lb/>
Tout ouvrage gecté est aigre &amp; subgect à rompre, pource que<lb/>
le <m>metal</m> se dilate au gect &amp; se reserre &amp; condense au marteau.<lb/>
C'est pourquoy il fault resuivre la chose gectée avec le ciselet,<lb/> 
&amp; en ceste sorte le <m>metal</m> se resserre. Laisse le ainsy escrouir.<lb/>
Si la piece à mouler est de grand relief, trasse <corr>premierement</corr> le<lb/>
moule &amp; le cave avecq un trancheplume pour faire voye à la<lb/>
medaille, &amp; puys moule. Et si la medaille est à deulx envers,</ab>


<ab><margin>left-bottom</margin>Plustost que<lb/>
geter, chaufe<lb/>
les <m>os</m> affin de<lb/>
leur faire<lb/>
perdre seulem{ent}<lb/>
la froideur<lb/>
&amp; humeur.</ab>
 
<ab><margin>left-bottom</margin>Quand le<lb/>
<m>plomb</m> chaufe<lb/>
trop, il se<lb/>
calcine.</ab>
<cont/>
</div></root>