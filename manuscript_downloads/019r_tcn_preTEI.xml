<root>﻿<page>019r</page>
<image>http://gallica.bnf.fr/ark:/12148/btv1b10500001g/f43.image</image>
<id>p017r_1</id>


<ab>
de campaigne. Le faulconeau se charge avecq lanterne.<lb/>
Et ne luy donne bon communem{ent} qu’une lanterne.<lb/>
Aussy y ai d’aultres faulconeaulx de trois quintals,<lb/>
qui tirent noeuf pans de long. Leur balle poise demy lb.<lb/>
Leur charge est un quart de <m>pouldre</m>. Il se charge<lb/>
ou avecq lanterne, mays plus co{mm}unem{ent} avecq une charge.<lb/>
À la culasse 3 balles &amp; 2 devant. Aux petites pieces<lb/>
qui viennent en amoindrissant par dessous 3 quintals,<lb/>
on leur donne bien 3 balles &amp; la douziesme partie d’une<lb/>
balle à la culasse. &amp; en ostent quelque fois sur le devant,<lb/>
pour faire ceste addition à la culasse selon la longueur<lb/>
que l’on leur baille.</ab>


<note>
<margin>left-top</margin>
La force de la<lb/>
piece est au droict<lb/>
des tourillons, qui est<lb/>
le despart que faict<lb/>
la <m>pouldre</m> allumée.</note>


<note>
<margin>left-top</margin>
La force d’une berche<lb/>
est aux maslees &amp;<lb/>
au derriere de la<lb/>
culasse.</note>


<ab>
Double mousquet poise 2 quintals, tire sept pans<lb/>
de long, porte balle un quart de lb ou un peu moings.<lb/>
À la culasse 3 balles, deulx deva{n}t. On le charge tant<lb/>
de <m>pouldre</m> que de balle jusques à la cime de l’escusson,<lb/>
qui peult revenir en ces petites pieces à <add>3 ou</add> 4 balles <m>pouldre</m>s<lb/>
d’harquebuse. Car si on employe <m>pouldre</m> de canon, on<lb/>
les peult chargé de l’espesseur de<del><del>illegible</del></del> cinq balles.</ab>


<note>
<margin>left-middle</margin>
Il fault<lb/>
entendre en tout<lb/>
cecy de balle<lb/>
de <m>fer</m>. Quand<lb/>
on tire balle de<lb/>
metal, on surcharge<lb/>
d’un quart de<lb/>
lanterne, pour ce que<lb/>
si la balle de<lb/>
canon poise 40 lb,<lb/>
celle de metal<lb/>
poise 60 lb.<lb/>
Aussy, prend on<lb/>
la mire plus<lb/>
hault tirant<lb/>
balle de metal.<lb/>
Car si on tire<lb/>
de balle de <m>fer</m><lb/>
de <m>fer</m> de poincte<lb/>
en blanc, on<lb/>
prendra six<lb/>
lignes plus<lb/>
hault, tirant<lb/>
balles de metal.<lb/>
La balle de<lb/>
metal <del><del>faict</del></del><lb/>
alliée de <m>cuivre</m><lb/>
affin qu’elle ne<lb/>
soict frangible,<lb/>
faict bien plus<lb/>
d’execution battant<lb/>
de prés que celle<lb/>
de <m>fer</m>. Mays celle de fer<lb/>
bat plus royde de loing.</note>


<ab>
Mousquet simple poise un quintal, a six pans de long.<lb/>
<del><del>porte balle poisans…</del></del> On n’a pas d’esgard à celles<lb/>
cy qui sont moindres de deulx quintals, qui portent volontiers<lb/>
balles de <m>plomb</m> <del><del>un</del></del> à la pesanteur de la balle mays<lb/>
au qualibre. Touteffois, ceulx qui peuvent avoyr balles<lb/>
de metal ou de <m>fer</m> font mieux pour ce que elles feront plus<lb/>
de faulcée que six de <m>plomb</m>. Sa charge est jusques<lb/>
à l’escusson, scavoir de l’espesseur de 4 balles.</ab>


<ab>
Harquebuse à croc poise 60 livres, scavoir la grande<lb/>
ha de long cinq pans, sa charge est jusques à l’escusson,<lb/>
scavoir <add>la longueur de</add> 4 balles, porte balle de <m>plomb</m>, est pour la deffense<lb/>
des maisons. De ces harquebus a croc &amp; grandes &amp;<lb/>
petites on faict les orgues, qui sont <del><del>illegible</del></del> propres pour<lb/>
un assault &amp; dehors &amp; dedans la place. Elle se fondent<lb/>
separement co{mm}e pour servir à aultre usage que d’orgues.<lb/>
Voy le foueillet suivant 4eme marqué.</ab>
<figure/></root>