<root><page>034v</page>
<image>http://gallica.bnf.fr/ark:/12148/btv1b10500001g/f74.image</image>


<div>
<id>p034v_1</id>
<head>Pour fayre fondre ou transmuer 
une bague mise dans une <tl>boitte</tl></head>


<figure/>
<caption> A B C</caption>


<ab>Ayes une <tl>boitte de <m>boys</m></tl> rayée à cercles, comme tu voys, dans laquelle<lb/> 
entrera une aultre <tl>petite boicte</tl> fort à layse, co{mm}e celle que tu voys marquée<lb/> 
B, et fais qu'elle ne touche pas le fonds de la grande marquée A, mays<lb/> 
qu'il y aye quelque distance. Il fault aussy que ce qui entre da{n}s<lb/> 
la <tl>grande boicte</tl> soict bien uny, mays que le bort soict faict à cercles<lb/> 
affin qu'estants joinctés il semble que ce soict une mesme <tl>boicte</tl>.<lb/> 
Il te fault aussy avoir un <tl>couvercle de <m>cuir</m></tl> rond de la longueur<lb/> 
de la <tl>boicte</tl>, comme tu voys marquée C, qui entre bien à l'ai<corr>s</corr>se &amp;<lb/> 
entourne bien lesdictes <tl>boictes</tl> ainsy mises l'une dans l'aultre.<lb/> 
Et plustost que faire ton jeu de passe-passe, il fault que tu<lb/> 
mectes au fonds de la <tl>grande boicte</tl> de la <m>pouldre</m> d'<m>or</m> ou<lb/> 
d'<m>argent</m> ou du <m>mercure</m> amalgamé avecq <m>argent</m>, et puys poses<lb/> 
la <tl>petite boicte</tl> marquée B dessus. Aprés, tenant la <tl>boicte</tl> avecq<lb/> 
le <bp>doigt indice</bp> dessus, tu <add>la</add> presente, et ne voyant que le fonds de<lb/> 
la <tl>petite <add>boicte</add></tl> marquée B, on y mect une bague ou chose semblable.<lb/> 
Ce faict, posant ta <tl>boicte</tl> sur table, tu la couvre de la <tl>boicte<lb/> 
de <m>cuir</m></tl>, et faisant les mines requises, tu osteras la <tl>boicte<lb/> 
de <m>cuir</m></tl> &amp; sans monstrer le dedans, la poseras sur la table<lb/> 
&amp; feras recognoistre la bague <del>au</del> mise au fonds de la <tl>petite<lb/> 
boicte</tl> marquée B. Puys tu remettras doulcement la <tl>boicte de <m>cuir</m></tl>,<lb/> 
&amp; aprés avoyr dict inhonorificabilitidinitatudinibus, tu prendras<lb/> 
avecq les deulx <bp>doigts</bp> l'extremité de la <tl>boicte de <m>cuir</m></tl> <del>avecq la</del> et<lb/> 
la serrant plus que de coustume, tu <del>p</del> enleveras quand &amp; quand<lb/> 
la <tl>petite boicte</tl> qui est dedans &amp; qui contient la bague &amp; mettras<lb/> 
doulcem{ent} le tout sur la table, puys verseras la <m>pouldre</m> ou<lb/> 
<m>amalgame</m> qui est au fonds de la <tl>grand boite</tl>, puys remettras<lb/> 
la <tl>boicte de <m>cuir</m></tl> avecq celle qui est dedans, co{mm}e elle estoit au<lb/> 
commancem{ent}. Puys ostant la <tl>boicte de <m>cuir</m></tl> sans oster la petite,<lb/> 
tu monstreras la bague qui est au fonds revenue en son premier<lb/> 
estat, tenant le <bp>doigt indice</bp> sur le bord de la <tl>boicte</tl> affin quelle<lb/> 
ne coulle.</ab>
</div></root>