<root><page>057v</page>
<image>http://gallica.bnf.fr/ark:/12148/btv1b10500001g/f120.item</image>


<div>
<id>p057v_1</id>


<head><pro>Gainier</pro></head>


<ab>@Les <pro>Gainiers</pro> se servent de petites <m>peaulx <al>daigneaulx</al></m> et<lb/>
<al>chevreaulx</al> fort deliees quasi comme <m>parchemin</m> Et les tiennent en lieux<lb/>
humides tousjours remoulhees Quand ilz veulent Imprimer quelque<lb/>
histoire Ils les couchent dans les creus de leur figure puys mectent<lb/>
par dessus de la <m>terre</m> grasse fine delaquelle on desgresse les <m>draps</m><lb/>
laiant bien presce &amp; battue &amp; rendue moyenement humide et molle<lb/>
puis posent sur la <m>terre</m> une petite tablette unye et mectent le tout<lb/>
en une presse et luy laissent seicher. Appres la <m>terre</m> seulement le<lb/>
<m>cuyr</m> demeure nectement emprainct de la grosseur dun <m>poix</m><lb/>
Et lors tu donnes au <m>cuyr</m> deux ou trois couches lune appres<lb/>
lautre de <m>noir de couperose</m> et <m>escaille de fer</m> Egalle comme les<lb/>
<pro>taneurs</pro> font Et ceste taincture estant astringente, faict reserrer le<lb/>
<m>cuir</m> &amp; le fortifie et le faict mieux empraindre Estant sec on colle<lb/>
par le Revers de la <m>toille</m> aveq de la <m>colle</m> forte En ceste sorte on<lb/>
peult promptement Imiter de grandes statues &amp; de fort subtille<lb/>
medailhe et les paindre &amp; estoffer &amp; sont legieres et portatives<lb/>
&amp; de longue duree Ce qui semprainct sur ung relief se faict aultrem<exp>ent</exp><lb/>
et se resuict aveq ung fer chault</ab>
</div>


<div>
<id>p057v_2</id>
<head><pro>Painctre</pro></head>


<ab>@<tl><m>Croons</m></tl> bons ne se font aveq <m>colle</m> <del>bonne</del> mays aveq <m>laict de<lb/>
femme</m></ab>


<ab>Les Images faictz de <m>carton</m> se doibvent estant secs tremper dans la<lb/>
<m>rousine fondue fort delayee et claire</m> Cela la fortifie aultrement Ilz<lb/>
deviennent mols en <env>temps humide</env></ab>


<ab>Les Masques de <pl>venise</pl> se font aveq le creulx &amp; le visaige masle de<lb/>
<m>cuyvre</m></ab>


<ab>Les <pl>flamens</pl> nemploient poinct aultre blanc aux carna<exp>ti</exp>ons a <m>huille</m><lb/>
Que le <m>blanc de plomb</m> pource q<exp>ue</exp> la <m>ceruse</m> Jaulnist</ab>

<ab>L<m>huille de <pa>noix</pa></m> de 4 ou 5 <tmp>ans</tmp> qui est Cler est la meilheure couleur<lb/>
garde de poulsiere Celuy qui est recentem<exp>ent</exp> tire avecq la presse<lb/>
en forme d<m>huille d<pa>amendes</pa></m> est blanc mesmem<exp>ent</exp> si la <m>peau des <pa>noix</pa></m><lb/>
est tiree</ab>
<cont/>
</div></root>