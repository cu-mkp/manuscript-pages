<root><page>120r</page> 
<image>http://gallica.bnf.fr/ark:/12148/btv1b10500001g/f245.image</image>


<div>
<id>p120r_a1</id>
<head>Medailles d’estampe par la <m>cire</m></head>


<ab>Tu peulx mouler en <m>cire</m>, meslée d'un peu de <m>rousine</m> pour estre plus<lb/>
dure &amp; ferme, le relief de ce qu'il te plaira, ou animal ou medaille,<lb/>
&amp; puys en faire un cave de <m>letton</m> ou <m>cuivre</m>. Ou bien <add>le mouler</add><lb/>
de relief <add>et le frapper</add> dans une plaste d'<m>estain</m>, et puys le remplir<lb/>
de <m>plomb</m> &amp; braser. Essaye les lames de <m>foeilles de pierrerie</m><lb/>
moulé en cave pour lesards &amp;.</ab>


</div>
<div>
<id>p120r_a2</id>
<head><m>Sable</m> pour gecter en <m>or</m></head>


<ab>Prens du sable commun, d'<m>alum</m>, <m>de plastre</m> &amp; brique, selon la<lb/>
composition cy devant dicte. Adjoustes y de l'<m>alum de plume</m><lb/>
dadvantaige. Et y mesles aussy non pas du tout la tierce<lb/>
partie de <m>crocum ferri</m>. Toutesfois sa quantité ne peult<lb/>
pas nuire, car c'est celuy qui reçoit l'<m>or</m> &amp; avecq lequel il vient<lb/>
bien net. Mays il est bon que ton <m>crocum</m> soict esté premierem{ent} en<lb/>
la fornaise des <pro>verriers</pro> trois jours et<lb/>
et trois nuicts, en une casse platte, là où il ne soict guere espés, car<lb/>
il s'en recuit mieulx.</ab>
 
<ab>
<margin>left-top</margin>
Tu pourrois bien gecter l'<m>or</m> en sable commun des <pro>orfevres</pro>, mays que tu y bouttes<lb/>
de la matiere qui faict courre.<lb/>
Devant l'invention du <m>crocum</m> on<lb/>
gectoit bien les fleurs en <m>argent</m> mays non point en <m>or</m>. Il n'y ha pas quara{n}te ans qu'on<lb/>
le sçait en <pl>Allemaigne</pl>.</ab>


<ab>
<margin>left-middle</margin>
Le <m>sublimé</m><lb/> 
est communem{ent}<lb/>
employé par<lb/>
les <pro>orfevres</pro> pour<lb/>
l'<m>or</m>. Aulcuns<lb/>
y mectent du<lb/>
<m>soufre</m>, mays<lb/>
les uns &amp; les<lb/>
aultres se tro{m}pent,<lb/>
car le <m>soufre</m><lb/>
aigrist, bien qu'il<lb/>
eschaufe. Et le<lb/>
<m>sublimé</m> tourmente,<lb/>
bouillonne<lb/>
&amp; soufle. Il<lb/>
est bien bon pour<lb/>
netoyer l'<m>or</m>,<lb/>
pource que par<lb/>
son exalations<lb/>
il attire hors<lb/>
de tout en s'en<lb/>
allant en fumée.<lb/>
Mays pour<lb/>
eschaufer l'<m>or</m><lb/>
&amp; conserver sa<lb/>
chaleur, il n'y a<lb/>
que la couleur,<lb/>
qui est le <m>verdet</m>,<lb/>
<m>sel armoniac</m>,<lb/>
<m>salpestre</m> &amp;<lb/>
<m>bourras</m>. Cela<lb/>
le faict courre,<lb/>
&amp; y pourras<lb/>
gecter une bra{n}che<lb/>
de santonique. </ab>


</div>
<div>
<id>p120r_a3</id>
<head><al>Rossignol</al></head>


<ab> Il fault que sa cage, faicte co{mm}e celle des alouetes en grange<lb/>
&amp; doublé de drapt vert, soict faicte en tirete par dessoubs pour<lb/>
luy rafreschir la <m>terre</m> fresche tous les jours, car il s'en delecte<lb/>
fort, &amp; y mesler des <al>fourmis</al>. Tu pourras porter une<lb/>
formillere avecq sa <m>terre</m> dans une barrique pleine de <m>terre</m>,<lb/>
&amp; les entretenir là, &amp; elles y feront bien leurs œufs, pour en<lb/>
avoyr tousjours à propos quand tu voudras, si tu prends<lb/>
plaisir à nourrir des <al>rossignols</al>. Quand tu l'as prins, il est gras<lb/>
&amp; plain, &amp; par ainsy, pour l'entretenir en sa force, il fault pour le<lb/>
premier jour le prendre en la main &amp; luy ouvrir le bec, &amp; luy<lb/>
mectre dans le bec avecq ung petit baston poinctu du coeur de <al>mouton</al><lb/>
ou aultre chair delicate, non pas hachée trop menu, affin de luy em[plir]<lb/>
le ventre &amp; garder qu'il ne se diminue &amp; amaigrisse jusques à ce<lb/>
qu'il aye passé sa fantasie. Et<lb/>
le paistras ainsy trois ou quattre fois le jour, &amp; le feras aussy<lb/>
boire. Le lendemain matin, tu luy donneras en sa cage de la chair<lb/>
bien hachée avecq du jaulne d'oeuf dur, et luy changeras deulx<lb/>
ou trois fois le jour, car il n'en mangeroit pas si elle estoit endurcie<lb/>
&amp; si elle n'estoit fresche. Et s'il passe la moictié du jour sans manger,<lb/>
il fault que tu l'apaste co{mm}e devant, &amp; fais ainsy jusques à ce qu'il</ab>
<cont/>
</div></root>