<root>﻿<page>146v</page>
<image>http://gallica.bnf.fr/ark:/12148/btv1b10500001g/f298.image</image>


<div>
<id>p146v_1</id>


<head>Mouler <al>tortues</al></head>


<ab>Cecy est en suicte du deuxieme foeillet præcedent.<lb/>
Comme tu as bien descouvert la partie du ventre de la<lb/>
<al>tortue</al>, les dessoubs de la gorge &amp; des pattes, &amp; bien nettoyé<lb/>
le tout, n'oublie pas de descouvrir nettem{ent} ceste concavité<lb/>
que ces animaulx ont dans leur coquille, entre le col &amp; les<lb/>
espaules.Celles <al><sup>tortues</sup> d'eau</al> ne l'ont pas si enfoncé que celles <al><sup>tortues</sup>de<lb/>
garrigue</al>, qui sont les plus maigres. Et entre icelles<lb/>
il en y a qui l'ont plus enfoncé que les aultres. N'oublie<lb/>
doncq de bien descouvrir tout cela pour mieulx representer<lb/>
le naturel. Mays s'il y a quelque concavité qui s'entourne<lb/>
trop en dedans et ne soict point en voeue ne en despouille,<lb/>
mects y de petits lopins de <m>cire</m>, &amp; avecq des poinctes<lb/>
de gros fil de <m>fer</m> chault, estants &amp; adapte ladicte<lb/>
<m>cire</m>. Puys bouche avecq de l'<m>ardille</m> molle l'entrée<lb/>
de toutes ses cavités. Mects le cercle d'<m>ardille</m> aultour<lb/>
de ton moule, faict desja de deulx pieces, qui contient le<lb/>
dos de la <al>tortue</al>. Et pour mouler le ventre d'icelle,<lb/>
il te le fault departir en trois co{mm}e tu vois. Sçavoir<lb/>
tu mectras un entredeulx d'<m>ardille</m> dessus la gorge &amp; un<lb/>
aultre sur le bort de la coquillle de la queue, <figure>#</figure> <add>de sorte que la<lb/>seule coquille du<lb/>ventre entiere<lb/>soict descouverte, pour<lb/>la mouler seule.</add>
Et aya{n}t<lb/>
<m>huilé</m> la coquille du ventre &amp; l'ayant frotée d'<m>eau de<lb/>
vye</m>, jecte ton sable un peu espés &amp; destrempé avecq <m>eau<lb/>
chaulde</m> co{mm}e devant. Ayant faict prise, oste ces entredeulx<lb/>
d'<m>ardille</m>, puys descouvre bien les pattes de devant &amp; derriere,<lb/>
sçavoir la partie de dessoubs &amp; la queue &amp; la gorge,<lb/>
&amp; oste l'<m>ardille</m> des cavités toute à une piece si tu peulx,<lb/>
car cela te monstrera si ceste cavité sera bien en despouille.<lb/>
Et si l'<m>ardille</m> retirée emmene la <m>cire</m> que tu y avois mis,<lb/>
remects la aulx lieulx qui ne peuvent despouiller, co{mm}e dict<lb/>
est. Et si quelque partye c'est retirée ou desmise, attache<lb/>
&amp; rejoincts la au moule avecq de la <m>cire</m> &amp; la poincte de <m>fer</m><lb/>
chault. N'oublie de mectre de la <m>cire</m> fondue au bout<lb/>
des ongles de la <al>tortue</al> pour faire le gect. Ta coquille<lb/>
du ventre moulée <add>et descouverte</add>, ton moule se verra en ceste sorte.</ab>


<figure/>
<figure/>


<cont/>
</div></root>