<root>﻿<page>038v</page>


<image>http://gallica.bnf.fr/ark:/12148/btv1b10500001g/f82.image</image>


<div>
<id>p038v_1</id>
<head>Couleur noire pour taindre</head>


<ab>P{rens} <m>lessive de chaulx vive</m> &amp; <m>litharge</m>, mesle &amp; destrempe<lb/>
&amp; tu feras taincture tanée, &amp; la reiterant tu feras noir.<lb/>
Essaye d’aultres couleurs avecq la <m>lessive de chaulx</m>.</ab>
</div>


<div>
<id>p038v_2</id>
<head>Contre seignee du nes et pour taincture</head>


<ab>Pile de ceste espèce de <m>vinete</m> ou <m>lapathum acutum</m> qui est vené<lb/>
de rouge, qu’on appelle <m>sang de dragon</m>, et l’aplique sur le<lb/>
front de celuy qui seigne. Ceste herbe a force taincture &amp; faict<lb/>
beau violet.</ab>
</div>


<div>
<id>p038v_3</id>
<head>Beaulx <m>artichaulx</m></head>


<ab>Il les fault espurger tous les ans de sorte qu'il n’y<lb/>
demeure qu'un pied &amp; les arrouser fort. En replanter<lb/>
aussy tous les ans, car la seconde annee ilz porteront<lb/>
fort beau fruit.</ab>
</div>


<div>
<id>p038v_4</id>
<head>Planter abres</head>


<ab>On dict que rarement l’abre planté le jour de Saint Paul<lb/>
fault à prendre, &amp; pour couvrir les ampeaulx <m>la fiente de<lb/>
bœuf</m> est fort propre, pource qu’elle ne se deffaict point à la <m>pluye</m><lb/>
co{mm}e la <m>terre</m>.</ab>
</div>


<div>
<id>p038v_5</id>
<head>Marchant </head>


<ab>Ceulx qui vendent par le menu les velours &amp; <del><del>s</del></del> ault{remen}t<lb/>
estoffes ne font poinct de livre double pource que, vendant<lb/>
par le menu &amp; en detail, ce leur seroict trop de pene. Ilz<lb/>
ont seulem{ent} leur lb. de vente &amp; leur livre de raison. Mays<lb/>
ceulx qui vendent en gros et ceulx qui trafiquent de <m>pastel</m><lb/>
ont double livre.</ab>
</div>


<div>
<id>p038v_6</id>
<head>Escarlates</head>


<ab>Pource que l’aulne couste à taindre sept ou huict lb.,,<lb/>
ils y employent des draps de sept ou huict frans l’aulne.<lb/>
Mays qui en veult avoir de belle, qu’il achepte du<lb/>
<m>drap</m> blanc de quinze frans l’aulne &amp; la face taindre<lb/>
avecq <m>pastel</m> pur d’escarlatte &amp; un peu de <m>cochenille</m>. Le <lb/>
<m>drap</m> noir se trouve fort fin, pource que la <m>taincture</m> est <lb/>
à bon marché.</ab>
</div></root>