<root><page>102v</page>
<image>http://gallica.bnf.fr/ark:/12148/btv1b10500001g/f210.image</image>


<div>
<id>p102v_1</id>


<head>Paindre sur <m>cristal</m> ou <m>verre</m></head>


<ab>Ils peignent sans traicts à <m>huile</m> si ce n'est aulx visaiges,<lb/> 
ou ilz marquent le nez &amp; la bouche en petit ouvraige avecq du<lb/>
noir, puys ilz font les touches &amp; rehaulsements de blanc,<lb/>
aprés ilz couchent tout de <m>carnation</m>. Et quand aul fonds, ilz<lb/>
le font d'<m>azur d'<pl>Acre</pl></m> pour plus beau, ou de <m>laque</m> pour rouge<lb/>
plus tost faict, ou de <m>sang de dragon</m> pour le plus beau.<lb/>
Mays il le fault coucher peu à peu affin qu'il se monstre uny<lb/>
&amp; tout d'une couleur, &amp; ainsy des aultres couleurs. Aprés<lb/>
ilz mectent dessoubs une foeille de <m>topasse</m> ou une d'<m>or</m><lb/>
ou d'<m>argent</m></ab>
</div>


<div>
<id>p102v_2</id>


<head>Infusion d'<m>anthos</m> ou <m>rosmarin</m></head>


<ab>Au mois d'aougst la fleur est mieulx cuicte &amp; plus propre<lb/>
à fayre <m>huile</m>, prens en telle quantité qu'il te plaira,<lb/>
et la mects dans une bouteille bien <add>aprés</add> bouchée &amp; laisse<lb/>
fanir à l'ombre là dedans un jour, puys mects y de<lb/>
la premiere substance de <m>vin</m> &amp; la laisse reposer trois ou<lb/>
quattre jours. Et exprime aprés le tout dans un aultre<lb/>
vaisseau, &amp; dans ceste mesme substance de <m>vin</m> mects y sept<lb/>
ou huict infusions de nouvelles fleurs. Aprés laisse au<lb/>
soleil la derniere infusion un moys. Aprés distille la<lb/>
par alenbic, et de ceste <m>eau</m> prens en ii <figure>℥</figure> dans<lb/>
deulx ou trois cuillerées de <m>vin blanc</m>. Mays c'est pour<lb/>
les vieulx. <pn>Paul tiers</pn> en usoit.</ab>
</div>


<div>
<id>p102v_2</id>


<head>Gect</head>


<ab>L'<m>estain</m> vient mieulx estant tanvre &amp; subtil qu'espés,<lb/>
pource que estant espés &amp; en grand chaleur, il se ressere.<lb/>
Doncq si tu veulx mouler en <m>estaing</m> quelque piece espece,<lb/>
moule la seulem<exp>ent</exp> dun costé &amp; cave d'un costé s'il est possible,<lb/>
en ceste sorte tu l'auras plus nette, et puys tu pourras<lb/>
<m>souldre</m> deulx moictiés ensemble. Mays si tu es contrainct<lb/>
de le mouler espés, fais en la forme &amp; moule force<lb/>
abrevouers aultour de la figure en ceste sorte.
<figure>
<id>fig_p102v_1</id>
<link>https://drive.google.com/open?id=0B9-oNrvWdlO5SjZwV0ZHdW93ZEk</link>
</figure>
</ab>
</div></root>