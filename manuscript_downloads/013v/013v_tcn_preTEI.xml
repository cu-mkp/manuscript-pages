<root><page>013v</page>
<image>http://gallica.bnf.fr/ark:/12148/btv1b10500001g/f32.image</image>


<div>
<cont/>
<id>p013r_4</id>
<ab>passeroit pas si bien. Mays choisis pour cet effect la <m>soye</m> crue<lb/>
jaulne &amp; naturelle pource qu'elle est plus forte &amp; rejecte la<lb/>
<m>farine</m> comme le <m>poil de <al>cheval</al></m>.</ab></div>


<div>
<id>p013v_1</id>
<head>Pour cognoistre la bonne<lb/><m>cendrée d'azur</m> à <m>huile</m></head>


<ab>Celle qui s'amoncelle en pettites m[o]ttes et est grumeleuse<lb/>
est la meilleure car elle est plus subtille. Celle qui est aussy fort<lb/>
palle de couleur pour ce que l'<m>huile</m> l'obscurcist. Quelques<lb/>
sophistiqueurs les meslent, mays tu cognoistras cela si<lb/>
tu en verses sur un <m>papier</m> &amp; la c[ou]ches &amp; l'estens avecq le<lb/>
<tl><bp>doigt</bp></tl> pource que si elle est meslée elle se trouvera diverse &amp;<lb/>
comme rayée d'une palle &amp; d'une plus obscure, mays si elle<lb/>
est entiere elle sera unie &amp; d'une couleur.
</ab>
</div>


<div>
<id>p013v_2</id>
<head>Blanchiment de <m>perles</m></head>


<ab>Quand elles ont este apliquées en broderie sur quelque<lb/>
acoustrement, elles sont grasses &amp; se nettoyent en <m>eau de savon</m>.
</ab>
</div>


<div>
<id>p013v_3</id>
<head><m>Crapaudine</m></head>


<ab>Celle qui est de la teste du <al>crapault</al> &amp; qui ha la figure<lb/>
du <al>crapault</al> naturellement paincte co{mm}e tu as veu est la plus<lb/>
excellente. On tient que si on mect de la pouldre d'icelle sur<lb/>
un <tl>brasier</tl> en la chambre de quelques uns de nuict, qu'ilz<lb/>
ne pourront se mouvoir ne parler ne donner empeschement<lb/>
aulx <pro>larrons</pro>.
</ab>
</div>


<div>
<id>p013v_4</id> 
<head><al>Serpens</al></head>


<ab>On dict que si on nomme en grec un <al>serpent</al> disant <greek>ΟΦΗ<lb/>
ΟΦΗ</greek>, qu'il s'enfuyra. Comme si en grec on <del>non</del> appelle un<lb/>
<al>pourceau</al> <del>y</del> <greek>ïon</greek>, qu'il viendra.
</ab>
</div>


<div>
<id>p013v_5</id> 
<head>Chandelles</head>


<ab>Jamays les <pro>chandeliers</pro> ne font bonne chandelle lorsque<lb/>
le vent d'<oc><env>haultan</env></oc> soufle pource qu'elle est tousjours fondante,<lb/>
quelque bon <m>suif</m> qu'ilz y employent.
</ab>
</div></root>