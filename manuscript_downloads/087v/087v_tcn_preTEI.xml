<root><page>087v</page> 
<image>http://gallica.bnf.fr/ark:/12148/btv1b10500001g/f180.image</image>





<div>
<id>p087v_a1</id>
<head>Sable, <m>ardoise</m> et <m>terre</m> bruslée</head>


<ab>Le sable fort bruslé perd sa liaison. L'<m>ardoise</m> se recuit<lb/>
&amp; moule net. Aprés il est vray que souvent elle soufle, co{mm}e faict<lb/>
aussy la <m>terre</m> bruslée, co{mm}e faict aussy tout sable gras.</ab>


<ab>
<margin>left-top</margin>
Je trouve qu'il ne fault<lb/>
poinct frapper sur les sables fort subtiliés,<lb/>
car cela les estonne &amp; empesche de<lb/>
despouiller net.<lb/>
Mays il fault<lb/>
presser fort<lb/>
et les humecter<lb/>
assés.</ab>


</div>
<div>
<id>p087v_a2</id>
<head><m>Magistra</m></head>


<ab>Les <pro>fondeurs</pro> prenent de la <m>racine de jeune <pa>orme</pa></m> quand il<lb/>
est en save, &amp; le font bouillir en <m>vin</m> ou pour mieulx <m>vinaigre</m>,<lb/>
et en font provision pour tout l'an dans un barriquet.</ab>


</div>
<div>
<id>p087v_a3</id>
<head>Sable de mine de <pl>Th{ou}l{ous}e</pl></head>


<ab>Le sable de gect venant de mine, estant passé par un double<lb/>
tamis, aprés mis dans de la <m>gemme</m> fondue, se brusle &amp; s'enflamme,<lb/>
&amp; vient tout rouge &amp; enflammé co{mm}e du fer. Estant froit, il est<lb/>
tout noir, et se subtilie fort bien sur le <m>porphire</m>. L'ayant<lb/>
ainsy praeparé &amp; rendu sans asperité sur l'ongle, je l'humectay avecq<lb/>
<m>glaire d'oeuf</m> battue &amp; le battis fort, jusques à ce qu'il n'estoit point<lb/>
pasteux ains en pouldre. Je le trouvay de fort bonne despouille,<lb/>
&amp; en moulay en <m>plomb</m> &amp; <m>estaim</m> fort net. Mays il veult estre<lb/>
bien recuit &amp; à l'aise.</ab>


<ab>Aultres le battent fort dans un mortier, en petite quantité à<lb/>
chasque fois, &amp; ainsy il s'arache et rend fort subtil. Puys le recuisent<lb/>
mediocrement, seulement pour le seicher. Aprés ilz le broyent à sec<lb/>
sur le <m>porphire</m>. Et ainsy il se rend co{mm}e impalpable et n'est pas trop<lb/>
deseiché, et retient corps &amp; liaison de la terre dont il participe,<lb/>
et est mieulx que quand il est tant bruslé. Estant humecté avecq<lb/>
<m>glaire d'oeuf</m> passé par l'<tl>esponge</tl>, il despouille fort<lb/>
net en bas relief, mays non pas figures fort relevées. Parta{n}t,<lb/>
despuys j'experimentay de l'humecter seulem{ent} avecq du<lb/>
<m>vinaigre</m> bien fort. Il despoilla d'une figure qu'auparavant<lb/>
je n'avoys peu faire despoiller. Et croy que, moillant le plus<lb/>
subtil d'une fasson co{mm}e de <m>glaire</m>, &amp; le grossier pour remplir de<lb/>
chasses d'<m>eau</m>, <m>sel</m>, ou <m>vin</m>, qu'ilz ne s'allient pas si bien. Mays<lb/>
co{mm}e ilz sont d'une nature &amp; humectés de mesme, ils s'embrassent<lb/>
&amp; tient l'un avecq l'aultre.</ab>


<ab><rub>Pour bien mouler</rub>, aprés avoyr tes sables praeparés,<lb/>
moule en un jour. Recuits lentem{ent} le lendemain, puys jectes l'aultre.</ab>


<ab>
<margin>left-middle</margin>
Il le fault choisir<lb/>
qui soict en<lb/>
glebes &amp; mottes, bien<lb/>
bas en terre, car<lb/>
co{mmun}ement celuy qui se<lb/>
trouve en hault participe trop de<lb/>
la terre, et le bas<lb/>
tient du rocher.</ab>


<ab>
<margin>left-middle</margin>
J'en ay moulé de<lb/>
<m>plomb</m> pur gecté fort<lb/>
chault, &amp; en ay<lb/>
eu l'exemple co{mm}e le<lb/>
principal tres net,<lb/>
mays le <m>vinaigre</m><lb/>
ne luy donne gueres<lb/>
de liaison, &amp; ainsy<lb/>
il n'ha soubstenu<lb/>
qu'un gect.</ab>
</div></root>