<root><page>005v</page> 
<image>http://gallica.bnf.fr/ark:/12148/btv1b10500001g/f16.image</image>


<div>
<cont/>
<id>p005r_a2</id>
<ab>fisselle &amp; representera aussi un <bp>teston</bp> grand comme une<lb/>
assiette, et les f{emmes} voyent les lieulx secrets qu'elles ne veulent<lb/>
pas monstrer aulx <pro>chirurgiens</pro>. Il gecte la representation<lb/>
hors de soy, et si tu touches du <bp>doigt</bp> <del>le lieu</del> l'oeil de<lb/>
la representation, un aultre <bp>doigt</bp> viendra contre le tien. </ab>


<ab>Tu feras lumiere bien loing de nuict à quelqu'un si tu<lb/>
poses le mirouer concave derriere la chandelle posee sur<lb/>
la fenestre. Tu liras &amp; escripras bien loing de la<lb/>
chandelle si tu le poses derriere la chandelle &amp; poses <add>&amp; tourne</add><lb/>
la concavité vers toy. Si tu mects le mirouer au bout de la <lb/>
table &amp; une chandelle dessus, il te representera deulx<lb/>
lumieres sur la table. Pour voir ce qui se faict en une<lb/>
rue, ferme une fenestre, ou le plus que tu en fermeras sera<lb/>
le meilleur. Fais à celle d'embas un trou gros comme le<lb/>
<ms><bp>petit doigt</bp></ms> tout rond de part en part puys pose une foeuille<lb/>
de papier sur la fenestre &amp; que le milieu de la foeille<lb/>
soict sur le trou. Perce la foeille à l'endroict d'iceluy &amp; de<lb/>
sa mesme grandeur. Aprés adapte la face concave du<lb/>
mirouer vers le trou &amp; il te representera tout ceulx qui<lb/>
passeront en la rue sur la foeille de papier. De mesmes<lb/>
à la porte percee d'une chambre fermee. Tu en peulx<lb/>
faire d'ondes &amp; triangulaires &amp; de la facon que Ptolomee<lb/>
descript &amp; Archimedes. Le concave aussy mect le foeu de<lb/>
bien loing à de la paille, allume une chandelle, avecq le<lb/>
soleil. À la reverberation aussy du foeu, il eschaufe.</ab>
 
</div>
<div>
<id>p005v_a1</id>
<head>Pour bronser de blanc et jaulne </head>


<ab>P{rends} <m>estaim de glace</m> et le fais fondre, mects sur demy lb.<lb/>
d'iceluy demy once d'<m>argent vif</m> et l'oste tout aussy tost<lb/>
du foeu &amp; le broye, et il sera comme cendre. <del>Broye</del> Lave<lb/>
le bien fort en <m>eau nette</m>, aprés broye le sur le <m><tl>mabre</tl></m> &amp;<lb/>
le destrempe avecq <m>eau de <del>ret</del> colle de retaille</m>. Aprés aplique<lb/>
sur tes chandeliers de bois &amp; aultre ouvrage qu'il te plaira,<lb/>
&amp; brunis avecq la <m>dent</m>. Tu peulx broyer la <m>limaille d'espingle</m><lb/>
&amp; l'apliquer avecq ladicte <m>colle</m>.</ab>


</div></root>