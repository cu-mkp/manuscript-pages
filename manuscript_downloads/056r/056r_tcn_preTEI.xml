<root><page>056r</page> 
<image>http://gallica.bnf.fr/ark:/12148/btv1b10500001g/f117.image</image>


<div>
<id>p056r_a1</id>
<head>Trempe excellente pour corps de<lb/>
cuirasse</head>


<ab>Ayes <m>eau de riviere</m>, la plus claire &amp; la plus courante<lb/>
qu'il sera possible, &amp; fais la chaufer un peu plus que tiede.<lb/>
Puys ayes une botte de <m>gaulde</m> &amp; en prens la <m>grene</m> &amp; la<lb/>
mects dans ladicte <m>eau</m> &amp; la fais fort bouillir, la remuant<lb/>
avecq un baston, puys verse la dans un muy ou aultre<lb/>
vaisseau, puys gectes dedans deulx picotins de <m>sel</m>.</ab>


<ab>Aprés prenés un grand chaulderon de ladicte <m>eau de<lb/>
riviere</m> &amp; la faictes chaufer un peu plus que tiede. &amp;<lb/>
prenés de la <m>terre grasse rouge</m>, trois ou quattre joinctées,<lb/>
destrempés la &amp; la gectés dans le chaulderon avecq ladicte<lb/>
<m>eau</m>. Prenés aultant de <m>fiente de pigeon</m> que de ladicte<lb/>
<m>terre</m> &amp; aultant de <m>fiante de cheval</m> &amp; aultant de limaille<lb/>
de <m>fer</m>, &amp; le tout destrempés separem{ent} &amp; le gectés dans le<lb/>
chaulderon &amp; la laissés deulx ou trois jours. Puys la gectés<lb/>
aprés dans ledict muy, et remués le tout fort ensemble.<lb/>
Et tant plus ceste trempe sera vielle, tant mieulx vauldra.</ab>
</div>

<div>
<id>p056r_a2</id>
<head>Vernis pour destrempe</head>


<ab>Tu peulx fayre du <m>mabre</m> à destrempe de <m>laque</m> ou <m>rose<lb/>
de Gand</m> &amp; de <m>croye</m>. Estant sec, glacer de <m>laque</m> destrempée<lb/>
en <m>vin</m>, car la <m>colle</m> la faict mourir &amp; noircir. Et tout se mo{n}strera aprés<lb/>
rouge, mays le vernis que tu y mettras qui penetrera fera<lb/>
monstrer obscur &amp; clair ce qui le debvra estre. Le vernis<lb/>
se faict, ainsy: mesle avecq <m>tourmentine claire de Venise</m><lb/>
de l'<m>huile d'aspic</m> jusques à ce que le tout soit assés cler<lb/>
&amp; liquide, &amp; il se faict sans feu. Cestuy cy est pour<lb/>
les choses à destrempe, et le vernis de <m>tourmentine</m> que<lb/>
tu sçais pour les tableaux. Le vernis pur d'<m>aspic</m> n'est<lb/>
pas bon pour les tableaulx, car l'<m>huile d'aspic</m> est trop<lb/>
penetrant &amp; faict petiller les couleurs s'il n'est de long temps<lb/>
faict.</ab>
</div></root>