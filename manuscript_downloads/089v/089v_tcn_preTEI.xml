<root><page>089v</page> 
<image>http://gallica.bnf.fr/ark:/12148/btv1b10500001g/f184.image</image>




<div>
<id>p089v_a1</id>
<head><m>Sel armoniac</m> et <m>albastre</m></head>


<ab>Le <m>sel armoniac</m> bien pulverisé &amp; broyé à sec sur le <m>mabre</m><lb/>
moule fort net &amp; est de tres belle despouille, &amp; estant meslé avecq<lb/>
l'<m>albastre</m> pulverisé de mesme, ii ℥ pour lb. d<m>albastre</m>, il le faict<lb/>
bien despouiller. Il suffist de l'humecter dans une <env>cave</env> ou au <env>serain</env><lb/>
ou, pour avoyr plustost faict, dans une feille de <m>papier</m> entre une<lb/>
<m>serviette</m> mouillée. Mays advise qu'il n'y demeure pas trop, car il<lb/>
viendroit si destrempé qu'il ne seroit pas bon à mouler en chassis,<lb/>
ains en noyau, en quoy tu le pourras bien employer, pourveu qu'il<lb/>
seiche fort à laise &amp; loing du foeu. Aultrement la chaleur le faict<lb/>
gonfler &amp; gecter le <m>sel</m> à la superficie, qui le rend grumeleux.<lb/>
Tu peulx oindre d'<m>huile daspic</m> la medaille, moulant en noyau.<lb/>
Il est mieulx d'y mectre 4 ℥ de <m>sel armoniac</m> pour lb. et lhumecter<lb/>
en lieu humide deulx ou trois jours, &amp; de telle sorte que, quand tu le prens<lb/>
a poignées, il se tient, sans toutesfois s'attaquer &amp; empaster la main. Tu en<lb/>
mouleras fort net. Mays laisse seicher &amp; recuire bien fort, laissant<lb/>
le moule dedans affin quil adquiere force en recuisant, car il vient dur<lb/>
co{mm}e pierre, &amp; en ceste sorte est plus seur a bien despouiller. Aultrem{ent}, <corr>si</corr> tu<lb/>
despouilles sans avoir plustost recuit, il y auroit danger qu'il s'esmiast en quelq{ue}<lb/>
endroit à cause de sa delicatesse &amp; subtilité,<lb/>
mesmem{ent} si la medaille est de grand<lb/>
relief. En ayant moulé, pulverise<lb/>
le co{mm}e devant et remects à l'humide.</ab>
 
<ab>
<margin>left-top</margin>
Tout sable qui<lb/>
despouille bien ha corps<lb/>
&amp; faict bonne prise.<lb/>
L'<m>armoniac</m> est gras<lb/>
et toutesfois est<lb/>
areneulx, qui faict bien<lb/>
despouiller. Il n'y ha<lb/>
point meilleure liaison<lb/>
que des <m>sels propres<lb/>
aulx metaulx</m>, car<lb/>
estant meslés en<lb/>
pouldre, ilz s'humectent<lb/>
ensemble &amp; se deseichent<lb/>
&amp; recuisent ensemble.</ab>
 
</div>
<div>
<id>p089v_a2</id>
<head><m>Sable de mine blanc des <pro>verriers</pro></m><lb/>
meslé de <m>sel armoniac</m></head>


<ab>Il se trouve en <pl>Cominge</pl>, pres de la ville d'<pl>Aurignac</pl>, un sable blanc<lb/>
co{mm}e du <m>sel</m> et maigre, dont les <pro>verriers</pro> &amp; <pro>potiers</pro> se servent,<lb/>
qui se rend impalpable broyé sur le <m>porphire</m> &amp; est aisé à broyer.<lb/>
Et l'estant, il semble <m>albastre calciné</m>. Il moule tres net, et<lb/>
n'en ay point trouvé qui moule plus delicat que cestuy là en bas<lb/>
relief. Il est excellent à mouler en noyau sans chassis, l'ayant broyé<lb/>
impalpable avecq de l'<m>eau gommee</m> ou <m>pure</m> sur le <m>porphire</m>, puys le<lb/>
posant espés comme moustarde ou un peu plus sur la medaille legerement<lb/>
oincte d'<m>huile</m>, ou d'<m>olive</m>, <m>noix</m> ou pour mieulx d'<m>aspic</m>. Mays pour<lb/>
mieulx faire, laisse seicher de soy mesme, sans foeu, un jour ou<lb/>
deulx. Combien que, si tu as haste, tu le peulx bien chaufer, &amp; il ne<lb/>
se fendra point s'il nest posé trop cler. Il est vray qu'estant ainsy<lb/>
surpris du chault à coup, il faict quelques trous &amp; pustules,<lb/>
ce qu'il ne faict pas estant seiché à froit ou à l'ayse plustost<lb/>
qu'estre recuit. Estant sec, recuits le &amp; il soubstiendra plusieurs<lb/>
gects.</ab>


</div></root>