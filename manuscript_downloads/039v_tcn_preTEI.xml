<root>﻿<page>039v</page> 
<image>http://gallica.bnf.fr/ark:/12148/btv1b10500001g/f84.image</image>


</div>
<div>
<id>p039v_a1</id>
<head><m>Esmail</m></head>


<ab>L’<m>esmail</m> prend plus volontiers sur le <m>cuivre</m> que sur l’<m>argent</m><lb/>
Il est vray qu’il fault que la taille soict bien creuse &amp; rude,<lb/>
L’<m>azur</m> en corps &amp; le <m>rouge</m> qu’on appelle gueule, l’<m>esmail</m> blanc<lb/>
&amp; le <m>verd</m> espés y prenent fort bien. Ayant esmaillé, on dore<lb/>
les foeillages de la taille. Le <m>cuivre</m> a mesme durté à tailler<lb/>
que l’<m>argent</m> fin ou l’<m>or</m> de pistolet.</ab>


</div>
<div>
<id>p039v_a2</id>
<head>Couleurs sur <m>verre</m><lb/>
d’enlumineure</head>


<ab>Affin que tes couleurs à <m>tourmentine</m> ne s’espandent pas &amp;<lb/>
soient unies, mesle y avecq la <m>tourmentine</m> un peu de <m>larme de mastic</m>.</ab>


</div>
<div>
<id>p039v_a3</id>
<head>Trasser sur le <m>verre</m> quelque<lb/>
histoire</head>


<ab>Si tu veulx trasser sur le <m>verre</m> quelque histoire de taille<lb/>
doulce, tu le peulx faire en plusieurs sortes. Pose ta table<lb/>
de <m>verre</m> le plus tanvre que tu pourras sur l’histoire imprimée,<lb/>
&amp; ayant bien nettoyé le <m>verre</m> avecq <m>lessive</m> &amp; <m>cendre</m>, de sorte qu’il<lb/>
ne soict point gras, trasse sur les lignes qui te sont apparentes<lb/>
avecq du <m>noir à huile</m> ou du <m>noir d’escaille</m>, avecq le pinceau, si tu<lb/>
veulx paindre de couleurs en la façon que font les <pro>vitriers</pro>, qui<lb/>
lavent leur table de <m>verre</m> de <m>noir d’escaille</m> &amp; puys esgratignent &amp;<lb/>
descouvrent ce qu’ilz veulent coucher de couleur, laissant ce qui est<lb/>
necessaire pour les ombres. Mays si tu veulx faire histoires<lb/>
dorées sur le <m>verre</m> avecq fonds de couleurs qui imitent la taille<lb/>
basse des <pro>orfevres</pro>, dore avecq <m>eau gommée</m> ou <m>suc d’ail</m> ou <m>laict de<lb/>
figuier</m> toute ta planche de <m>verre</m>. Puys humecte entre deulx <m>linges</m><lb/>
mouillés ton histoire imprimée, &amp; l’estends sur le <m>verre</m> doré.<lb/>
Puys, avecq une <m>espingle</m> manchée au bout d’un petit <m>baston</m>, suys les<lb/>
lignes de ton histoire comme si tu la voulois poncer, &amp; ainsy tu la<lb/>
trasseras naïfvement sur la doreure du <m>verre</m>. Et aprés tu descouvriras<lb/>
le fonds &amp; ce qui doibt estre vuide avecq une aleine d’<m>acier</m> bien<lb/>
poinctue &amp; resuivras nettement les traicts &amp; acompliras ton ouvrage<lb/>
&amp; feras tes visaiges &amp; carnations d’<m>argent</m> moulu. Puys rempliras<lb/>
le fonds d’<m>azur d’esmail</m> ou de <m>verdegris</m> ou de fine <m>laque</m> platte<lb/>
destrempée avecq <m>tourmentine</m> clere meslée d’un peu de<lb/>
<m>larme de mastic</m> si tu veulx que les couleurs soient plus unies &amp; ne<lb/>
s’espandent poinct. Aprés couche au dos du <m>verre</m> &amp; sur les couleurs<lb/>
une foeille d’<m>estain</m> blanche. Et cela sec, tu pourras couvrir de couleur<lb/>
la foeille d’<m>estain</m> pour cacher ton secret. La foeille d’<m>estain</m><lb/>
donne jour aulx couleurs. Ainsy tu pourras paindre sans estre</ab></root>