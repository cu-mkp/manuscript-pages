<root><page>140v</page> 
<image>http://gallica.bnf.fr/ark:/12148/btv1b10500001g/f286.item.r=</image>


<div>
<cont/>
<id>p139v_1</id>
<ab>
graver sur l'<m>argent</m> &amp; <m>cuivre</m> avecq l'<m>eau fort</m>. Avecq icelle<lb/>
aussy, on prend le cave d'un relief &amp; puys on gecte dans ce<lb/>
cave du sable destrempé qui represente de rechef le relief<lb/>
fort nettem{ent}. Et puys tu peulx sur iceluy gecter le cave<lb/>
diceluy en <m>cuivre</m> <m>or</m> et <m>argent,</m> et fayre des cachets de<lb/>
grande singularité.</ab>
<man>Cachets</man>
</div>

<div>
<id>p140v_1</id>
<head>
Pour gecter en <m>soufre</m></head>


<ab>
Pour gecter nettement en <m>soufre</m>, acoustre la <m>miette de<lb/>
pain</m> soubs le brasier comme tu scais. Moules en ce que<lb/>
tu veulx &amp; laisse seicher &amp; tu auras ton ouvrage fort net.</ab>
 
<ab>
<margin>left-top</margin>

Essaye le <m>soufre</m>,<lb/>
passe par la <m>cire</m><lb/>
fondue pource qu'il<lb/>
ne s'enflamme plus<lb/>
&amp; ne faict plus d'oiellets.</ab>
</div>

<div>
<id>p140v_2</id>
<head>
Mouler et rapetisser une grande<lb/>
figure</head>


<ab>
Moule le avecq <m>mie de pain</m> venant du four ou co{mm}e la<lb/>
susdicte &amp; en se seichant il s'apetissera &amp; par consequent<lb/>
la medaille que tu y gecteras Tu peulx, par ce<lb/>
moyen, en allongeant ou eslargisseant la miette emprainte,<lb/>
varier la figure &amp; d'un visage en fayre plusieurs<lb/>
tous divers. Le <m>pain</m> venant du four est meilleur. Et<lb/>
celuy qui est deulx fois recuit se retire dadvantage. Tu<lb/>
peulx gecter le <m>soufre</m> sans laisser seicher l'empraincte<lb/>
du <m>pain</m>, si tu la veulx mouler aussy grande quelle est.<lb/>
Mays, si tu la veulx laisser apetisser, fais la seicher<lb/>
ou plus ou moings.</ab> 
</div>

<div>
<id>p140v_3</id>
<head>
Gect de <m>plomb</m> et <m>estain</m> en<lb/>
<m>plastre</m></head>


<ab>
Si tu veulx gecter quelque medaille platte ou quelque<lb/>
animal qui n'aye pas grand pois, et qu'il ne faille<lb/>
poinct brusler dans le molle, tu peulx bien gecter en <m>plastre</m><lb/>
&amp; <m>brique</m> mesles co{mm}e dessus ; et non pas en <m>plastre</m> seul, car<lb/>
il se retire trop sentant aspre chaleur s'il n'est acompaigné.<lb/>
Mays, avecq la <m>brique</m>, il tient bon. Touteffois, advise<lb/>
de deseicher ton moule à la longue &amp; à foeu lent &amp; avecq<lb/>
patience, car il n'est poinct besoing de le recuire. Mays qua{n}d<lb/>
ton ouvraige est de fleurs ou aultres choses qui veulent<lb/>
leurs moules recuits &amp; embrasés, mesles y de l'<m>alum de<lb/>
plume</m> &amp; mesme du <m>crocum.</m> J'ay moulé en <m>plastre</m> &amp; <m>brique
</m>tresnet &amp; ha soubstenu plusieurs gects.</ab>
 
<ab>
<margin>left-middle</margin>

<rub>J'ay essayé</rub> le<lb/>
<m>plastre</m> &amp; <m>brique</m> seuls<lb/>
et en ay moulé en noyau<lb/>
co{mm}e des aultres. Mon<lb/>
moule a esté fort net<lb/>
ayant legerem{ent} <m>huile</m> &amp;<lb/>
frotté d<m>eau de vye</m> ma<lb/>
medaille. J'ay faict<lb/>
mon gect ample à l'entrée<lb/>
allant en se subtiliant<lb/>
jusques à la medaille qui<lb/>
soit fort tanvre. J'ay<lb/>
changé le gect qui<lb/>
embrassoit bien la<lb/>
medaille. Jay bien desseiché le moule à<lb/>
foeu lent &amp; sur la fin,<lb/>
l'ay bien chaufé sans<lb/>
le rougir. Je lay laisse froidir de telle sorte<lb/>
que je pouvois tenir le doigt sans ne brusler.<lb/>
J'ay faict ligne de 4 ℥ d'<m>estain,</m> &amp; six deniers<lb/> 
de <m>plomb</m>. J’ay gecter rouge, il est tres bien et beau<lb/>
J'ay après mis sur 4 ℥<lb/>
d'<m>estain</m>, xii deniers de <m>plomb</m>. Il est<lb/>
tres bien &amp; beau.</ab>


<ab>
<margin>left-bottom</margin>

Quand il n'y a rien<lb/>
à brusler dans le<lb/>
moule, il n'est point<lb/>
necessaire de le<lb/>
recuire pour le<lb/>
<m>plomb</m> et <m>estain</m>.<lb/>
Mays pour<lb/>
fleur &amp; ce qui<lb/>
doibt brusler sy.</ab>
</div></root>