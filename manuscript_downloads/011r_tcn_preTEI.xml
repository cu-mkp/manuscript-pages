<page>011</page>
<image>http://gallica.bnf.fr/ark:/12148/btv1b10500001g/f27.image</image>


<div>
<id>p011r_1</id>
<head>Paindre à <m>huile</m> d’<m>esmail d’azur</m></head>


<ab>C’est un secret qui n’est gueres cogneu des communs painctres.<lb/> 
Aulcuns prennent le plus deslié qu’ilz peuvent &amp; le broyent avecq la<lb/>
<m>ceruse</m> qui luy donne liaison, et apres picquent avecq une alaine<lb/> 
en plusieurs lieulx le lieu qu’ilz veulent paindre d’<m>azur d’esmail</m><lb/> 
affin que l’<m>huile</m> y entre &amp; s’agoute &amp; <add>ne</add> fasse poinct couler <m>l’azur,</m><lb/>
qui de soy mesme est pesant. Aultres couchent le tableau en plain<lb/> 
&amp; y posent l’<m>asur</m>, ce qui se faict aussi à destrempe. Le principal<lb/> 
est de le bien brayer sur le <m>mabre</m> et plus tost l’avoir lavé fort.<lb/> 
Aulcuns le broyent fort avecq un <m>jaulne d’oeuf</m> &amp; puys le<lb/> 
lavent en cinq ou six eaulx, et le couchent non avecq un painceau,<lb/> 
qui seroit trop doulx, mays avecq une broisse fort adoulcie &amp;<lb/> 
crespie, &amp; le coucher espés co{mm}e si on le posoit avecq une truelle<lb/> 
en se reposant, il s’unist et s’aplatist. J’ay experimenté que broyer<lb/> 
l’<m>azur d’esmail</m> avec <m>jaulne d’oeuf</m> &amp; aprés le laver en plusieurs<lb/> 
<m>eaulx</m> est bon. Toutesfois il perd un peu de sa naïfveté en le<lb/> 
broyant. Je l’ay aussy lavé avecq plusieurs eaulx, &amp; co{mm}e il estoit<lb/> 
un peu reposé je retirois l’eau encores bleue avecq une esponge<lb/> 
et la pressois en un aultre vaisseau <add>ou elle se reposoit, &amp; de la resideue</add> j’avoys la cendre,<lb/> 
la fleur et le plus subtil de l’<m>azur</m> sans le broyer, qui est<lb/> 
le meilleur, car en le broyant il perd de sa taincture. Ceulx qui<lb/> 
en <pl>Allemaigne</pl> le font le composent co{mm}e <m>esmail</m> en grandes<lb/> 
pieces, lesquelles ils pillent &amp; passent par plusieurs <m>tamis</m> &amp;<lb/>
les lavent.</ab>


<ab>Pour faire les <m>azurs</m> beaulx, ilz les lavent ou destrempent<lb/> 
avecq un <m>eau de roche</m> qu’ilz appellent, c’est une <m>eau distillée</m><lb/> 
des mines où l’<m>azur</m> ou <m>vert dazur</m> se trouve, qui naturellem{ent}<lb/> 
distille par les veines de la montaigne ou qui est par<lb/> 
alambic distillée des pierres mineralles d’<m>azur</m> ou<lb/> 
<m>cuivre</m>.</ab>


<ab>Les <m>cendres <add>d’azur</add></m> ne sont bonnes que pour les païsages car elles<lb/> 
se meurent à <m>huile</m>. Il n’y a que l’<m>azur</m> vray qui tienne. L’<m>azur d’esmail</m>,<lb/> 
s’il est trop gros, ne se peut travailler. Essaye le doncq sur l’ongle<lb/> 
ou sur la pallette à <m>huile</m>. S’il se trouve areneus ne le broye pas<lb/> 
sinon avecq le <m>jaulne d’oeuf</m>, ou pour mieulx lave le en <m>eau<lb/> 
claire</m> &amp; avecq une esponge retire l’eau colorée aprés qu’il coma{n}ce<lb/> 
d’aller à fonds, et en ceste sorte tu retireras la fleur fort deliée,<lb/> 
qui sera aysée à travailler.</ab>
</div>