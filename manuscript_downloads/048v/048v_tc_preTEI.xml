<root><page>048v</page> 
<image>http://gallica.bnf.fr/ark:/12148/btv1b10500001g/f102.image</image>



<div>
<id>p048v_a1</id>
<head>Extraction de regulus</head>


<ab>R{ecipe} une lb d<m>antimoyne</m> demy lb <m>savon noer</m> et demy lb<lb/>
de <m>tartre de montpellier</m> Le tout pulverise fault faire<lb/>
bouillir dans un pot de <m>terre</m> verny a grand foeu en remua{n}t<lb/>
le tout souvent avecq une <tl>broche de <m>boys</m></tl> ou de <m>fer</m> &amp; ledict<lb/>
<m>savon</m> se consumera et bruslera Et le restant demeurera co{mm}e rouge<lb/>
Et fauldra que cella se diminue pour un tiers Puys fault<lb/>
gecter cella sur le <m>carreau</m> Et sera noirastre Ce quil fauldra<lb/>
par quattre ou cinq foys fondre et verser sur le <m>quarreau</m><lb/>
en platte Et lors aures le <m>regulus</m> tire de l<m>antimoine</m></ab>


<ab>Aultres pulverisent l<m>antimoine</m> &amp; le meslent avecq <m>salpestre</m><lb/>
&amp; <m>tartre</m> pulverise aultant dun que daultre &amp; ayant faict rougir<lb/>
un <tl>pot</tl> ou <tl>crusol</tl> en mectent un peu a chasque fois &amp; <del>se</del> tournent<lb/>
le dos de peur de la fumee Et continuent ainsy jusques a ce que<lb/>
tout y soict mis Et fortifient le foeu jusques a ce que tout soit<lb/>
bien fondu &amp; le refondent plusieurs foys</ab>
</div>

<div>
<id>p048v_a2</id>
<head><m>Plomb</m> <m>Estaim</m></head>


<ab>Ilz sesgrissent estant souvent ou long temps remis a fondre<lb/>
et se spessissent et se bruslent De sorte que mesmes quand on<lb/>
font un saulmon l<m>estaim</m> sespessit au fonds si en gectant on ne<lb/>
le remue souvent Il est mieulx pour gecter de fondre peu de<lb/>
<m>plomb</m> <del>&amp; le</del> ou d<m>estaim</m> &amp; le <del>remuer</del> renouveller a chasque fonte<lb/>
L<m>antimoyne</m> les rend frangibles L<m>estain de glace</m> les<lb/>
blanchist <del>On</del> Les <pro>pintiers</pro> mectent <del>sur l<m>estaim</m> fin</del> une lb d<m>estaim<lb/>
de glace</m> sur un quintal d<m>estain</m> fin &amp; deulx lb &amp; demye ou<lb/>
trois lb de <m>cuivre</m> rouge &amp; doulx de <tl>chauldron</tl> Qui est<lb/>
meilleur que le <m>letton</m> Il y a <m>estaim</m> fin &amp; doulx &amp; <m>estaim<lb/>
aigre</m> Laigre se gecte en grille par les <pro>pintiers</pro> pour<lb/>
mieulx le vendre <del>O</del> Ilz viennent mieulx &amp; plus net en moulles<lb/>
de <m>pierre</m> quen moule de <m>cuivre</m> pourceque le <m>cuivre</m> est gras<lb/>
&amp; attire sinon quon chaufe fort le molle On quon gecte<lb/>
grand ouvraige Trois quarts de <m>plomb</m> sur une lb d<m>estaim<lb/>
doulx</m> faict une ligne fort liquide &amp; propre au gect &amp; qui ha<lb/>
lustre comme mirouer Laxunge de <m>verre</m> les esclarcist<lb/>
Et toutes choses qui esclarcissent fort les <m>metaulx</m> &amp; leur oste<lb/>
lespesseur &amp; nature dense &amp; les rend <del>comme</del> liquides comme <m>eau</m><lb/>
les rend propres au gect Car cest lespesseur qui les garde de<lb/>
courre L<m>estaim doulx</m> est plus uny <del>com</del> que laigre qui est plus<lb/>
blanc et semble estre bruny co{mm}e un mirouer.</ab>
 
<ab>
<margin>left-bottom</margin>
Pour bien allier l<m>estain</m> &amp; le <m>plomb</m> Il en fault fondre un tout seul<lb/>
Et puys y mesler laultre a petits lopins a chasque foys et le<lb/>
gecter souvent sur le <m>mabre</m> ou <m>quarreau</m> Et lors que tu le verras<lb/>
venir bien uny <del>co{mm}e</del> &amp; luisant co{mm}e sil estoit bruny il est bien Car<lb/>
quelque foys il vient tache pour trop de <m>plomb</m> &amp; quelque foys pour<lb/>
trop d<m>estaim</m> Il y a de l<m>estain</m> qui porte plus de <m>plomb</m> lung que laultre<lb/>
L<m>estaim</m> commun est celuy qui est mesle de <m>plomb</m></ab>
</div></root>