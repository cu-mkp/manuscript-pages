<root><page>048v</page> 
<image>http://gallica.bnf.fr/ark:/12148/btv1b10500001g/f102.image</image>

<div>
<id>p048v_a1</id>
<head>Extraction de regulus</head>


<ab>R{ecipe} une lb. d'<m>antimoyne</m>, demy lb. <m>savon noer</m> et demy lb.<lb/>
de <m>tartre de Montpellier</m>. Le tout pulverisé, fault faire<lb/>
bouillir dans un pot de <m>terre</m> verny à grand foeu en remua{n}t<lb/>
le tout souvent avecq une <tl>broche de <m>boys</m></tl> ou de <m>fer</m> &amp; ledict<lb/>
<m>savon</m> se consumera et bruslera, et le restant demeurera co{mm}e rouge,<lb/>
et fauldra que cella se diminue pour un tiers. Puys fault<lb/>
gecter cella sur le <m>carreau</m>, et sera noirastre. Ce qu'il fauldra<lb/>
par quattre ou cinq foys fondre et verser sur le <m>quarreau</m><lb/>
en platte. Et lors aurés le <m>regulus</m> tiré de l'<m>antimoine</m>.</ab>


<ab>Aultres pulverisent l'<m>antimoine</m> &amp; le meslent avecq <m>salpestre</m><lb/>
&amp; <m>tartre</m> pulverisé, aultant d'un que d'aultre, &amp; ayant faict rougir<lb/>
un <tl>pot</tl> ou <tl>crusol</tl> en mectent un peu à chasque fois &amp; <del>se</del> tournent<lb/>
le dos de peur de la fumée. Et continuent ainsy jusques à ce que<lb/>
tout y soict mis. Et fortifient le foeu jusques à ce que tout soit<lb/>
bien fondu &amp; le refondent plusieurs foys.</ab>
</div>

<div>
<id>p048v_a2</id>
<head><m>Plomb, estaim</m></head>


<ab>Ilz s'esgrissent estant souvent ou long temps remis à fondre<lb/>
et s'espessissent et se bruslent, de sorte que mesmes quand on<lb/>
font un saulmon, l'<m>estaim</m> s'espessit au fonds si en gectant on ne<lb/>
le remue souvent. Il est mieulx pour gecter de fondre peu de<lb/>
<m>plomb</m> <del>&amp; le</del> ou d'<m>estaim</m> &amp; le <del>remuer</del> renouveller à chasque fonte.<lb/>
L'<m>antimoyne</m> les rend frangibles. L'<m>estain de glace</m> les<lb/>
blanchist. <del>On</del> Les <pro>pintiers</pro> mectent <del>sur l<m>estaim</m> fin</del> une lb. d'<m>estaim<lb/>
de glace</m> sur un quintal d'<m>estain</m> fin &amp; deulx lb. &amp; demye ou<lb/>
trois lb. de <m>cuivre</m> rouge &amp; doulx de <tl>chauldron</tl>, qui est<lb/>
meilleur que le <m>letton</m>. Il y a <m>estaim</m> fin &amp; doulx &amp; <m>estaim<lb/>
aigre</m>. L'aigre se gecte en grille par les <pro>pintiers</pro> pour<lb/>
mieulx le vendre. <del>O</del> Ilz viennent mieulx &amp; plus net en moules<lb/>
de <m>pierre</m> qu'en moule de <m>cuivre</m> pource que le <m>cuivre</m> est gras<lb/>
&amp; attire sinon qu’on chaufe fort le molle, <corr>ou</corr> qu'on gecte<lb/>
grand ouvraige, trois quarts de <m>plomb</m> sur une lb. d'<m>estaim<lb/> 
doulx</m> faict une ligne fort liquide &amp; propre au gect &amp; qui ha<lb/>
lustre comme mirouer. Laxunge de <m>verre</m> les esclarcist.<lb/>
Et toutes choses qui eclarcissent fort les <m>metaulx</m> &amp; leur oste<lb/>
l'espesseur &amp; nature dense &amp; les rend <del>comme</del> liquides comme <m>eau</m>,<lb/>
les rend propres au gect, car c'est l'espesseur qui les garde de<lb/>
courre. L'<m>estaim doulx</m> est plus uny <del>com</del> que l'aigre, qui est plus<lb/>
blanc et semble estre bruny co{mm}e un mirouer.</ab>
 
<ab>
<margin>left-bottom</margin>
Pour bien allier l'<m>estain</m> &amp; le <m>plomb,</m> il en fault fondre un tout seul<lb/>
et puys y mesler l'aultre à petits lopins à chasque foys, et le<lb/>
gecter souvent sur le <m>mabre</m> ou <m>quarreau</m>. Et lorsque tu le verras<lb/>
venir bien uny <del>co{mm}e</del> &amp; luisant co{mm}e s'il estoit bruny, il est bien. Car<lb/>
quelque foys il vient taché pour trop de <m>plomb</m> &amp; quelque foys pour<lb/>
trop d'<m>estaim.</m> Il y a de l'<m>estain</m> qui porte plus de <m>plomb</m> l'ung que l'aultre.<lb/>
L'<m>estaim</m> commun est celuy qui est meslé de <m>plomb</m>.</ab>
</div></root>