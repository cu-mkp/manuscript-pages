<root><page>045v</page>
<image>http://gallica.bnf.fr/ark:/12148/btv1b10500001g/f96.image</image>


<div>
<id>p045v_1</id>
<head>Charger arquebus</head>


<ab>Il fault que tu ayes diverses charges selon la portée<lb/>
que tu vouldras donner à ton harquebus, qui ayent toutes<lb/>
par le bout une vis qui entre dans l’ancrou de la verge<lb/>
de ladicte harquebus. Quand doncq tu auras mis la <m>pouldre</m><lb/>
dans la charge qui est dans l’ancrou, tiens ta verge droicte.<lb/>
Et levant ton harquebus droicte, emboicte ladicte verge<lb/>
jusques à ce que la charge soict au fonds de l’harquebus,<lb/>
puys redresse l’harquebus la bouche du canon en hault,<lb/>
et tire la vergette. Ainsy ta <m>pouldre</m> sera entierement<lb/>
à la culasse sans qu’aulcun grain ou poulsiere<lb/>
d’icelle soict attaquée aulx costés de l’harquebus, qui<lb/>
ha tousjours quelque crasse ou chambre. Ainsy<lb/>
elle ne repoulsera poinct, et tireras plus justement.</ab>
<figure>
<id>fig_p045v_1</id>
<link>https://drive.google.com/open?id=0B9-oNrvWdlO5ZlVWTkcyU2FfanM</link>
</figure>
</div>


<div>
<id>p045v_2</id>
<head>Pour adjouster un canon faulcé</head>


<ab>Oste la culace et le pose sur une table bien unie &amp; bien<lb/>
posée à plomb et passe par le dedans un <tl>filet</tl> sans noeuds &amp;<lb/>
bien uni, à chasque bout duquel il y aye un plomb qui pende<lb/>
de chasque costé. Puys regarde dans le canon le long du<lb/>
filet, et s’il ne touche esgalement partout, remarque l’endroict<lb/>
où il ne touche poinct &amp; fais fraper d’un <tl>marteau</tl> par dehors<lb/>
de ce costé &amp; au mesme lieu &amp; ainsy il se redressera, &amp;<lb/>
fais ainsy tout aultour.</ab>
</div></root>