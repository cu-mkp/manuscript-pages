<root><page>045v</page>
<image>http://gallica.bnf.fr/ark:/12148/btv1b10500001g/f96.image</image>


<div>
<id>p045v_1</id>
<head>Charger arquebus</head>


<ab>Il fault que tu ayes diverses charges selon la portee<lb/>
que tu vouldras donner a ton harquebus qui ayent toutes<lb/>
par le bout une vis qui entre dans lancrou de la verge<lb/>
de ladicte harquebus Quand doncq tu auras mis la <m>pouldre</m><lb/>
dans la charge qui est dans lancrou tiens ta verge droicte<lb/>
Et levant ton harquebus droicte emboicte ladicte verge<lb/>
jusques a ce que la charge soict au fonds de lharquebus<lb/>
puys redresse lharquebus la bouche du canon en hault<lb/>
Et tire la vergette Ainsy ta <m>pouldre</m> sera entierement<lb/>
a la culasse sans quaulcun grain ou poulsiere<lb/>
dicelle soict attaquee aulx costes de lharquebus qui<lb/>
ha tousjours quelque crasse ou chambre Ainsy<lb/>
elle ne repoulsera poinct Et tireras plus justement</ab>
<figure>
<id>fig_p045v_1</id>
<link>https://drive.google.com/open?id=0B9-oNrvWdlO5ZlVWTkcyU2FfanM</link>
</figure>
</div>


<div>
<id>p045v_2</id>
<head>Pour adjouster un canon faulce</head>


<ab>Oste la culace et le pose sur une table bien unie &amp; bien<lb/>
posee a plomb et passe par le dedans un <tl>filet</tl> sans noeuds &amp;<lb/>
bien uni a chasque bout duquel il y aye un plomb qui pende<lb/>
de chasque coste puys regarde dans le canon le long du<lb/>
filet et sil ne touche esgalement par tout remarque lendroict<lb/>
ou il ne touche poinct &amp; fais fraper dun <tl>marteau</tl> par dehors<lb/>
de ce coste &amp; au mesme lieu &amp; ainsy il se redressera &amp;<lb/>
fais ainsy tout aultour</ab>
</div></root>