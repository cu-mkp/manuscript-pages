<root><page>051v</page> 
<image>http://gallica.bnf.fr/ark:/12148/btv1b10500001g/f108.image</image>

<div>
<cont/>
<id>p051r_a2</id>
<ab>qui est different de celuy des imprimeurs. Il fault faire long<lb/>
temps bouillir de l'<m>huile de noix</m> ou pour mieulx de l'<m>huile de<lb/>
lin</m>, &amp; ayant long temps bouilly, tu y mectras des <m>aulx</m> &amp;<lb/>
des <m>croustes de pain</m> pour les desgraisser, &amp; laisseras encores<lb/>
fort bouillir, puys enfin y mectras une partye du <m>noir<lb/>
de lampe</m> que tu auras broyé avecq de l'<m>huile</m> auparava{n}t<lb/>
sur le <m>marbre</m>. Et enfin le mesleras tout, <add>ta{n}t</add> &amp; jusques à ce<lb/>
que tu voyes que la planche imprime bien. <del>Laquelle</del> Et<lb/>
co{mm}e tu y auras couché l'<m>ancre,</m> essuye bien les planches avecq<lb/>
la superficie d'une foeille de <m>papier</m> blanc, &amp; fais ainsy<lb/>
jusques à ce que le <m>papier</m> se monstre net, puys imprime.<lb/>
Si tu essuyois les planches avecq un linge, il osteroit <m>l'ancre.</m><lb/>
L'<m>huile de lin</m> s'espessist en bouillant &amp; vient co{mm}e un vernis, &amp; est<lb/>
dangereulx de s'enflammer. Partant, quand tu le feras bouillir, fais<lb/>
que ce soit en lieu descouvert ou en lieu où la flamme ne puisse<lb/>
porter domaige. Aulcuns font brusler du <m>tartre</m> jusques à ce<lb/>
qu'il soict noir, &amp; le broyent avecq de l'<m>huile de lin</m> non bouilly<lb/>
ou <m>huile de noix</m>, que d'aultres trouvent meilleur. Ce noir est<lb/>
beau, mays celuy de <m>fumée de lampe</m> est plus noir. Quand<lb/>
tu veulx imprimer <del>fr</del>, prens avecq le bout du doigt dudict <m>noir</m><lb/>
mediocrem{ent} espés, toute la planche premierem{ent} nettoyée en <m>lessive</m><lb/>
co{mm}e dict, puys avecq la superficie d'un <m>papier</m> blanc frotte la<lb/>
jusques à ce que le <m>papier</m> demeure blanc. &amp; ne la touches pas<lb/>
de la main nue, <del>pourceq</del> mays un <m>papier</m> apliqué par-dessus.<lb/>
&amp; ayant nettoyé parfaictem{ent} la <del>m [illegible]</del> planche, frotte encores d'un <m>papier</m>,<lb/>
redouble les bords &amp; costés. Aprés, ayes une petite table unye<lb/>
&amp; sur icelle une piece de <m>feultre</m> puys quelques foeilles de <m>papier</m><lb/>
&amp; enfin celle que tu veulx imprimer, qui soit humectée entre deulx<lb/>
servietes mouillées. Et sur ceste foeille mects ta planche, puys<lb/>
d'aultre <m>papier</m> &amp; enfin ung aultre <m>foeultre</m>. Puys passe entre<lb/>
les rolleaulx. Et tu peulx imprimer une douzaine de pieces<lb/>
de suicte en chargeant tousjours la planche <m>d'ancre</m> &amp; la nettoya{n}t,<lb/>
co{mm}e tu as faict. Mays si tu desistes d'imprimer, le reste de<lb/>
l'<m>ancre</m> se sechera dans les traicts de la planche. Ainsy il te<lb/>
la fauldra faire bouillir en <m>lessive</m> ou <m>urine</m>, co{mm}e est ja dict,<lb/>
pour la nettoyer. Les rouleaux ne doibvent pas estre trop lasches.</ab>
</div></root>