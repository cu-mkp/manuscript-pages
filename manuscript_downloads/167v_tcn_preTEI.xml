<root>﻿<page>167v</page>
<image>http://gallica.bnf.fr/ark:/12148/btv1b10500001g/f340.image</image>


<ab>Ceulx de 27 lb. ou environ ont ix pousses de long<lb/>
&amp; six de gueule en diametre. À la culasse, ilz ont vi lignes<lb/>
d’espés &amp; 3 à la gueule. Ceux de 17 lb ont en longueur<lb/>
8 poulsses &amp; cinq de gueule. On les couvre touls ensemble,<lb/>
toutes les fourchettes &amp; chevilles &amp; houtils de quoy on se<lb/>
sert, avecq de grosse toile ou gros drap affin quil ne<lb/>
fassent point de bruict. Il est bon qu’ilz demeurent<lb/>
quelque temps chargés. Après qu’on y a mis la pouldre,<lb/>
on la pille bien fort et puys on y mect du <m>papier</m> acaché,<lb/>
puys une tourtelle de <m>cire</m> bien apillée &amp;, sur la <m>cire</m>, une<lb/>
aultre platene de liege qui entre bien justement &amp; avecq<lb/>
force. En ceste sorte, la pouldre demeure bien sellée &amp;<lb/>
donne de plus grande impetuosité &amp;, si tu veulx, tu peulx<lb/>
mectre sur la platene de liege une de bois percée au<lb/>
milieu, si le mortier est percé par la culasse, qu’on tient<lb/>
estre le plus aisé &amp; qui faict plus de faulcée pource qu’il<lb/>
ne peult reculer. Et pour ceulx cy qui ont la culasse<lb/>
percée, il fault avoir un bon guimbelet pour faire<lb/>
premierement le trou affin que la cheville, qui est faicte<lb/>
par la pointe en guimbelet, aye plustost &amp; sans bruit<lb/>
attaché le mortier. Et pour ceulx cy, il fault garnir<lb/>
le bouton, qui soict bien vuivement limé, de <m>toile</m> cirée,<lb/>
ou y adjouster de la <m>cire</m> affin qu’il estouppe juste{ment}<lb/>
le trou de la culasse. Mays pource que quelques foys<lb/>
les portes sont ferrés &amp; que la cheville de fer ne se<lb/>
peult percer, on use d’une fourchette de fer faicte<lb/>
en tenaille &amp; d’une aultre verge de fer faicte par le<lb/>
bout a trois griffes, co{mm}e tu voys depainct. Et en ceste<lb/>
sorte, le mortier se tient bien &amp; est incontinent posé.<lb/>
Les chevilles de fer doivent exceder le mortier de toute<lb/>
la poincte qui est faicte en guimbelet, sçavoir de trois<lb/>
ou 4 doitgs qui entre tout dans la porte. Quand les<lb/>
mortiers sont posés, on remplist la lumiere de bon pulverin,<lb/>
et on y mect un tuyau de <m>plume</m> remply de pouldre<lb/>
acachée &amp; mouillée avecq <m>vinaigre</m>, ou pour un besoing,<lb/>
on acache dans le creux de la main de la pouldre &amp;, l’ayant<lb/>
destrempée avecq de la <m>salive</m>, on en faict co{mm}e un cocon ou<lb/></root>