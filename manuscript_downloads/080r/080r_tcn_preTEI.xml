<root><page>080r</page>
<image>http://gallica.bnf.fr/ark:/12148/btv1b10500001g/f165.item</image>


<div>
<id>p080r_1</id>
<head>Mortier</head>
<ab>Ils en font de fine matiere &amp; de fin <m>cuivre</m> qui soict capable<lb/>
de cinquante lb de <m>pouldre</m> en forme de barricot renforcé,<lb/>
et ayant faict trou ras <del>de</del> terre au pied d’une muraille<lb/>
avecq des birons, ils enchassent ledict mortier chargé dans<lb/>
ce trou, la gueule en hault, qui faict une grande bresche.</ab>
</div>
 
<div>
<id>p080r_2</id>
<head><m>Stuc</m> blanc fort dur</head>
<ab><m>Cire blanche</m>, <m>tormentine de Venise</m>, <m>coquille d’oeuf</m>, &amp; <m>ceruse</m>.</ab>
</div>


<div>
<id>p080r_3</id>
<head>Fontaines</head>


<figure>
<id>fig_p080r_2</id>
<link>https://drive.google.com/open?id=0B9-oNrvWdlO5c3dLNVNsem9nTjQ</link>
</figure>


<ab>Si tu veulx faire monter une <m>eau</m> plus haulte que sa source,<lb/>
fais descendre un tuyau co<exp>mm</exp>e despuys A <del>B</del> jusques à B affin de luy<lb/>
donner sault <del>à l’eau</del>, puys de B jusques <add>à C</add> fait remonter le tuyau<lb/> 
qui n’ateigne pas du tout à la haulteur de la source qui t’est representée<lb/>
par ceste ligne couchée, puys fais encores descendre le tuyau<lb/>
de C  jusques à D, puys le remonte plus hault que la ligne<lb/> 
qui demonstre la haulteur de la source. Et fais ainsy consequem<exp>ment</exp><lb/>
jusques à ce que tu soys parvenu à la haulteur desirée, observa<exp>n</exp>t<lb/>
neantmoings que la longueur du tuyau descendant soit deulx fois<lb/>
plus longue que le tuyau montant. Ce cornet aussy replyé<lb/>
en soy mesme te demonstre une fontaine perpetuelle que tu peulx<lb/>
adapter dans quelque roche, attirant l’eau duquel il est remply<lb/>
par le bout marqué en supant &amp; tirant l’haleine à soy. Tu peulx<lb/>
aussy faire un tuyau de chantepleure en ceste sorte, affin que<lb/>
la longueur retroussée soict aussy longue que son tuyau droit &amp;<lb/>
neantmoings ne descende pas si bas.</ab>


<figure>
<id>fig_p080r_1</id>
<link>https://drive.google.com/open?id=0B9-oNrvWdlO5N2U2RXB5UFc3TUE</link>
<margin>left-middle</margin>
</figure>




<figure>
<id>fig_p080r_3</id>
<link>https://drive.google.com/open?id=0B9-oNrvWdlO5R2ZBNWRseEpQdnc</link>
<margin>left-middle</margin>
</figure>


</div></root>