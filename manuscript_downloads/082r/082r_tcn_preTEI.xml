<root><page>082r</page> 
<image>http://gallica.bnf.fr/ark:/12148/btv1b10500001g/f169.image</image>


<div>
<id>p082r_a1</id>
<head>Chaleur de <m>cuivre</m></head>


<ab>Il est assés chault quand tu le vois net &amp; uny par dessus,<lb/>
sans <m>crasse</m>.</ab>
 
</div>
<div>
<id>p082r_a2</id>
<head>Chassis</head>


<ab>Le <m>fer</m> &amp; <m>cuivre</m> font soufler si le <m>metal</m> y touche, &amp; le <m>bois</m><lb/>
se tourmente. Fais doncq un moule de <m>boys</m>, &amp; fais faire<lb/>
des chassis de <m>brique</m> dans ce moule, de telle espesseur que tu<lb/>
vouldras.</ab>
 
</div>
<div>
<id>p082r_a3</id>
<head><m>Glaire d'oeufs</m></head>


<ab>La <m>glaire d'oeufs</m> donne force au sable pour en faire<lb/>
plusieurs gects.</ab>
 
</div>
<div>
<id>p082r_a4</id>
<head><pro>Horlogeurs</pro></head>


<ab>Pour departir à proportion les dents de leurs roues, ils n'usent<lb/>
point de compas, car il n'y en a point de si subtil qui peult compasser<lb/>
si petites distances co<exp>mm</exp>e celles des petites roues. Mays il font une<lb/>
platteforme (qu'ils appellent) de <m>letton</m> distribuée en plusieurs<lb/>
cercles &amp; chasque cercle est divisé en esgalles distances marquées<lb/>
d'un point, et chasque cercle en a certain nombre, co<exp>mm</exp>e l'un 30,<lb/>
l'aultre 36, l'aultre 40 &amp;. Puys, sur le centre perce de la<lb/>
platteforme, ilz y posent la petite roue, et sur le centre de<lb/>
la roue, une ligne platte ou halidade, laquelle se dirige au cercle<lb/>
du nombre que tu veulx marquer sur ta roue. Puys, avecq une<lb/>
pointe, ilz marquent une ligne sur la roue. Puys remuent l'halidade<lb/>
sur le point suivant, &amp; trassent ainsy en continuant. Et pour<lb/>
noter les points sur les cercles de leur platteforme, il divisent<lb/>
le cercle en trois, &amp;, puys divisent ceste troisiesme partie en<lb/>
tant de distances qu'il est necessaires en esgard à la totale<lb/>
division du cercle, &amp; font en ceste sorte leur division &amp; departem<exp>ent</exp><lb/>
des dents aussy<lb/>
subtile qu'il leur<lb/>
plaist.</ab>


<figure>
<id>fig_p082r_1</id>
<link>https://drive.google.com/open?id=0B9-oNrvWdlO5MG1jZS1LOUE2QWs</link>
</figure>


</div></root>