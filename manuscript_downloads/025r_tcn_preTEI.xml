<root>﻿#ERROR:_Number_of_<div>_and_</div>_unbalanced#


<page>025r</page>
<image>http://gallica.bnf.fr/ark:/12148/btv1b9059316c/f54.item</image>


<id>p024v_1</id>


<ab>cent pas loing de la batterie &amp; on les entourne de barriquades<lb/>
ou tranchées. Et là on va querir la <m>pouldre</m> dans des sacs ou<lb/>
cabats. Et chasque piece ha son cabats pour charger trois ou<lb/>
quattre fois. Quand doncq le canon est assis sur la platteforme,<lb/>
on mect une table à preuve d’harquebus entre les deulx gabions.<lb/>
Puys avecq la lanterne un <pro>canonier</pro> le charge &amp; avecq le refoulouer<lb/>
qui est à l’aultre bout de la lanterne deulx hommes tant<lb/>
qu’ilz peuvent refoulent la <m>pouldre</m>, en noeuf ou dix poulsades,<lb/>
jusques à ce qu’ilz trouvent la <m>pouldre</m> dure &amp; bien acachée.<lb/>
Aprés un aultre mect le <m>foing</m> ou la <m>paille</m> et les aultres<lb/>
refoulent un peu. Un aultre mect la balle et le porteur<lb/>
de <m>foing</m> y en mect aulta{n}t qu’<corr>au</corr>paravant &amp; on refoule un<lb/>
peu. Aulcuns mectent des tapons de <m>bois</m>, mays cela est dangereulx<lb/>
de faire crever la piece. Et là où il fault tirer beaucoup<lb/>
de coups, il fauldroit beaucoup de tapons qui cousteroient<lb/>
beaucoup à porter. Le canon estant chargé, xx ou xxv<lb/>
<pro>pionniers</pro> le poulssent en avant avecq des barres se tena{n}t<lb/>
au costé derriere les gabions, sans oster la table jusques à ce<lb/>
que la canon la touche. Le canon estant en advant, le<lb/>
<pro>canonier</pro> l’affuste avecq les coings qui sont par derriere,<lb/>
prenant la mire par chasque costé puys au milieu. Puys un<lb/>
aultre qui est tout prest donne foeu. Il fault à chasque canon<del>ier</del><lb/>
3 <pro>canoniers</pro>: le chargeur, celuy qui mire, celuy qui donne foeu.<lb/>
Quelque fois contre un camp où a une bresche on tire des<lb/>
cartuches faictes co{mm}e tu as ailleurs, ou bien on se sert d’un de<lb/>
basane plein de <m>cailloux</m>, clous de charrette &amp; semblable.<lb/>
Il ne fault point qu’un canon marche qu’il n’aye deulx<lb/>
attelaiges, soict de <m>bois</m> soict de <m>fer</m>. Et pour garnir les roues,<lb/>
flasques &amp; aultres equipaige d’un canon, il fault sept quintaulx<lb/>
&amp; demy de <m>fer</m>. La meilleure batterie se faict<lb/>
en courtine se disent aulcuns cest co{mm}e de biays car en<lb/>
ce faisant tu esbranles plusieurs <m>pierres</m>.</ab></div>


<figure/>


<note>
<margin>bottom</margin>
Aulcuns mettent des petites roues d’une piece &amp; de quelque table espece au bout<lb/>
de l’afust de la piece, affin qu’elle se tire plus tost &amp; sans faire bruit.<lb/>
Aultres mectent du <m>cuir</m> tout aultour de<add>s</add> roues &amp; mectent aussy aulx<lb/>
pieds de chevaulx des soles ou souliers de <m>cuir</m> affin qu’on ne<lb/>
les entende point.</note>
</div></root>