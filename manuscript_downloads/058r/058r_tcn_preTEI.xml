<root><page>058r</page>
<image>http://gallica.bnf.fr/ark:/12148/btv1b10500001g/f121.image</image>


<div>
<cont/>
<id>p057v_2</id>
<ab>@Il fault faire pour le moingts trois couches de carna{ti}ons pour achever<lb/> 
les visaiges à <m>huille</m>. Et au commancem{ent} on mect le noir et unbre où il<lb/> 
convient. Apprés, le  <corr>rehaulssem{ent}</corr> de <m>blanc de plomb</m> ne se doibvent mectre<lb/> 
sur le noir. Les carna{ti}ons et où entre la <m>ceruse</m> en cinq ou<lb/> 
six moys jaulnissent, mais le <m>blanc de plomb</m> ne se change poinct.@</ab>


<ab>La <m>laque de <pl>Florence</pl></m> est meilleure que celle de <pl>Flandres</pl>,<lb/> 
car à <pl>Florence</pl> se font les meilleures tainctures. Pour faire<lb/> 
belle carnation, la <m>laque</m> la plus rouge &amp; plus vive est la meilleure,<lb/> 
car celle qui tient du purpurin &amp; violet par la mixtion de trop<lb/> 
d'<m>alum</m> faict la carnation co{mm}e d'un qui ha grand froit. C'est<lb/> 
pourquoy les dames, se voulant colorer les joues, broyent<lb/> 
de la <m>laque de <pl>Florence</pl></m> bien subtillem{ent}, puys en remplissent<lb/>
un peu de <m>cotton</m>, lequel aprés elles envellopent dans un peu<lb/> 
de <m>toile de <pl>Cambray</pl></m> qui est claire, et ainsy elles poncent<lb/> 
la <m>laque</m> sur la joue &amp; puys, avecq une aultre <m>cotton</m> net,<lb/> 
elles adoulcissent.</ab>


<ab>Le <m>cristallin</m> estant broyé à <m>eau</m> semble <del>estre</del> avoyr corps,<lb/> 
mays à <m>huile</m> il n'en ha point. Il se broye avecq la <m>laque</m><lb/> 
&amp; avecques l'<m>aspalthe</m>, qui ne seicheroient de fort long temps sans<lb/> 
cela.</ab>


<ab>L'<m>huile d'aspic</m> se mect communement avecq le <m>blanc de plomb,</m> <del>d</del>non<lb/> 
pas tout pur mays meslé avecq un peu d'aultre <m>huile de noix</m>.<lb/> 
Ladicte <m>huile d'aspic</m> ne seroit pas bonne avecq la <m>laque</m> &amp;<lb/> 
couleurs qui n'ont point de corps, <add>car elle les feroit esclater</add>, mays avecq ceulx qui hont corps<lb/> 
&amp; sont aulcunem{ent} grasses, elle est bien propre.</ab>


<ab>Le <m>verd de gris</m> et l'<m>orpiment</m> se doibvent premierem{ent} broyer avecq <m>urine</m><lb/> 
plustost que les delayer à <m>huile</m>. Ainsy ilz sont beaulx &amp; ne se meurent<lb/> 
poinct.</ab>
</div></root>