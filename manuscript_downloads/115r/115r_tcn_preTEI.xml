<root><page>115r</page> 
<image>http://gallica.bnf.fr/ark:/12148/btv1b10500001g/f235.image</image>


<ab>
<cont/>
<id>p114r_1</id>
<margin>left-top</margin>
<figure/> si tu veulx, qui sera assés,<lb/>
ou bien au deux moictiés.<lb/>
Mays, pource qu'il fault<lb/>
gecter par la queue ou derriere de l'animal,<lb/>
fais que les soupirails viennent despuys<lb/>
la teste &amp; milieu du corps respandre<lb/>
à la dicte queue,<lb/>
ou se faict le<lb/>
gect, qui est le<lb/>
bout de la<lb/>
mandorre.<lb/>
Et ayant faict<lb/>
ton gect, n'oublye<lb/>
pas de faire<lb/>
dans iceluy<lb/>
des trous<lb/>
et coches, pource que<lb/>
le <m>metal</m> courra<lb/>
plus nettement<lb/>
ainsy que si<lb/>
le gect estoit<lb/>
uny, car il se<lb/>
corrompt<lb/>
dans ses<lb/>
coches &amp; trous<lb/>
&amp; ne va pas<lb/>
si à coup &amp; ne<lb/>
soufle pas ta{n}t.<lb/>
Cela faict,<lb/>
joincts<lb/>
les deux moictiés<lb/>
de ton moule &amp;<lb/>
fortifie les<lb/>
joinctures,<lb/>
mectant aultour<lb/>
d’icelles des<lb/>
petits <tl>crampo{n}s</tl><lb/>
de fil de <m>fer</m><lb/>
de ceste forme;<lb/>
ilz empeschent<lb/>
que les molles<lb/>
ne se gaulchissent<lb/>
&amp; corrompent<lb/>
en recuisant.</ab>


<figure/>


<div>
<id>p115r_1</id>
<head>Advertissement sur tout ce<lb/>
que dessus</head>


<ab>Si ton serpent a esté long temps sans manger, il advient que, quand<lb/>
tu le veulx faire mourir dans l'<m>urine</m> &amp; <m>vinaigre</m>, il s'emplist de<lb/>
beaucoup d'<m>eau</m> &amp; s'enfle et, aprés, il se deseche comme tu le plantes &amp;<lb/>
disposes sur la tourtelle d'<m>ardille</m> et aprés il advient que quand tu<lb/>
as gecté ton sable destrempé dessus &amp; qu'il ha faict prise, il se trouve<lb/>
retiré, de sorte qu'entre le <al>serpent</al> &amp; animal il y a une petite ligne de dista{n}ce<lb/>
dans laquelle entre le second sable destrempé gecté. Evite doncq<lb/>
cela si tu peulx. Mays s'il ne se peult, ne laisse pour cela de faire<lb/>
ton second gect, car le sable qui entrera dans ce vuide sera si foible<lb/>
qu'aisem{ent} il s'enlevera avecq une petite poincte &amp; n'aura poinct faict prise<lb/>
avecq le premier endurcy.</ab>


<ab>Note qu'il fault plus d'<m>alum de plume</m> aux moules qui se doibvent<lb/>
recuire, co{mm}e ceulx pour l'<m>or</m> &amp; l'<m>argent</m> &amp; pour les choses qu'il fault brusler<lb/>
dedans, qu'à ceulx qui sont en bonne despouille &amp; qui ne sont que pour<lb/>
gecter <m>plomb</m> &amp; <m>estaing</m>. Toutefois, en l'un et l'autre, n'en mects pas<lb/>
trop.</ab>


</div>
<div>
<id>p115r_2</id>
<head>Animal hors de despouille</head>


<ab>Si, par cas fortuict, tu as donné un tel entortillem{ent} à ton <al>serpent</al><lb/>
que l'endroit du ventre n'en puisse aysem{ent} sortir, d'aultant que<lb/>
la teste &amp; la queue, qui sont les deulx yssues, sont plus deliés, coupe<lb/>
tout ce qui est dehores &amp; recuits si bien le moule que ce qui<lb/>
est demeuré dedans se brusle puys passe du <m>vif argent</m> dedans<lb/>
&amp;, attirant la <m>cendre</m> &amp; <m>os</m> bruslé de dedans, il en sortira aussy,<lb/>
à cause que le conduit est grand &amp;, ainsy, n'aigrira point ta<lb/>
matiere. Tu peulx bien tirer à force le <al>serpent</al> moulé, pource qu'il<lb/>
est mol &amp; prest &amp; obeist &amp; le moule, ayant faict prise, est si<lb/>
ferme que pour cela l'empraincte ne se gastera poinct.</ab>
 
</div>
<div>
<id>p115r_3</id>
<head>Recuite de moule</head>


<ab>Aprés que tes moules sont recuits &amp; nettoyés, le plus tost gecté<lb/>
est le meilleur, pource que si tu les gardent ilz se corrompent et humectent.</ab> 


<ab>Recuits le plus espes ou est le corps de l’animal en hault affin que s’il y a<lb/>
quelque chose dedans a brusler qu’il tombe en bas</ab>


<ab>Marque la partye d’en hault pour la cognoistre</ab>


<ab>Il n'est que bon de laisser un peu amortir le<lb/>
molle par dehors, esta{n}t bien recuit, pource<lb/>
qu'il demeure rouge par dedans quand tu gecteras.</ab>


<ab>
<margin>left-bottom</margin>
C'est la forme des <tl>crampons</tl></ab>


<figure/>
</div></root>