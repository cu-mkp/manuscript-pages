<root>﻿<page>104v</page> 
<image>http://gallica.bnf.fr/ark:/12148/btv1b10500001g/f214.image</image>


</div>
<div>
<id>p104v_a1</id>
<head>Contre la galle des chiens</head>


<ab>Une demy ℥ de <m>staphisagrie</m> pour les chiens<lb/>
communs &amp; une ℥ pour les grands, en pouldre subtile,<lb/>
battu avec deux <m>blanc</m> <m>d’oeufs</m> &amp; un quarteron<lb/>
d’<m>huile</m>. Leur faire boire à jeun, les ayant tenus<lb/>
la nuit enfermés sans manger. Aprouvé</ab>
 
</div>
<div>
<id>p104v_a2</id>
<head>Pour gect</head>


<ab>Si tu as quelque piece qui ne soict point de despouille &amp;<lb/>
grande, moule la avec de la <m>cire,</m> soict cave ou relief, pource que<lb/>
elle preste estant molle &amp; obeist, &amp; ainsy se separe de la piece<lb/>
sans y rien laisser. Mays advise que la <m>cire</m> fondue ne soict<lb/>
ne trop chaulde ne trop froide. Aulcuns moulent avec de la<lb/>
<m>cire</m> eschaufee dans de l’<m>eau chaulde</m>, mays en pressant le<lb/>
moule se gaulchist &amp; se faict faulx. Quand tu as le cave de<lb/>
<m>cire</m>, tu y peulx gecter de l’<m>ardille</m> fort doulce &amp; fort destrempee<lb/>
&amp; claire, &amp; laisse secher à l’aise. Puys tu feras un cave<lb/>
là dessus de <m>plomb</m> ou <m>estaim</m>, dans lequel ce que tu<lb/>
formeras sera de bonne despouille.</ab>
 
</div>
<div>
<id>p104v_a3</id>
<head><pro>Orfevre</pro></head>


<ab>Sçaiches que c’est que travailler le pailleterie, c’est<lb/>
des escailles d’<m>argent</m> pur &amp; d’<m>argent doré</m>, de quoy on faict<lb/>
les hoquetons des <pro>archiers</pro>.</ab>
 
</div>
<div>
<id>p104v_a4</id>
<head>Espinette jouant toute seule</head>


[image]


<ab>Fais un axe tout entourné de roues percees tout aultour<lb/>
en l’espesseur et attaches des plumes co{mm}e pour cistre ou<lb/>
espinette, &amp; les dispose selon la chançon que tu vouldras<lb/>
faire dire, y laissant distance convenable. Et tourna{n}t<lb/>
l’axe, ou par toy mesme ou par ressort d’horloge, ton invention<lb/>
s’effectuera.</ab></root>