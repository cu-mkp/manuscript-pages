<root>﻿<page>155v</page> 
<image> #ERROR:_INSERT_LINK# </image>


</div>
<div>
<id>p155v_a1</id>
<head>Rose</head>


<ab>Pource que la fleur espanouye est vague &amp; ha ses<lb/>
foeuilles confuses &amp; entournées en diverses façons, elle<lb/>
ne se monstre poinct belle qu'elle ne soict paincte, &amp; d'aulta{n}t<lb/>
aussy qu'elle ha pois que la queue d'<m>estain</m> qui<lb/>
est aigre &amp; subtile ne pourroict pas susporter. On moule<lb/>
la fleur de la rose seule &amp; à part, luy faisant le gect<lb/>
grosset affin qu'elle vienne mieulx. Puys on couppe<lb/>
ce gect au ras de la queue du bouton, dans<lb/>
lequel aprés on hante &amp; soulde une tige de <m>fil de letton,</m><lb/>
à laquelle aussy on soulde les foeuilles. Mays pource que<lb/>
l'<m>estain</m>, estant ainsy tanvre, est fascheux à soulder et se<lb/>
peult fondre quelque foeuille, et qu'aussy les fleurs<lb/>
gectées, &amp; principallement la rose, ne sort pas belles sans estre<lb/>
painctes, on ne prend poinct la peine de soulder, mays on <lb/>
hante les pieces à raporter &amp; on les colle avecq de la <m>colle<lb/>
de poisson</m> qui soict un peu destrempée &amp; parfondue espesse.<lb/>
Et affin qu'elle preigne mieulx, on chaufe legerem{ent} &amp; de lomg<lb/>
l'ouvraige d'<m>estain,</m> car estant froit la <m>colle</m> ne prendroit pas.<lb/>
Aprés que ta fleur est ainsy reparée, tu resuits les<lb/>
joinctures des choses raportées avecq de la <m>cire</m> à esbaucher,<lb/>
qui est <m>cire</m> blanche meslée de force <m>ceruse</m> bien broyée, ou pour mieulx,<lb/>
blanc de <m>plomb</m>, la parfondant &amp; acommodant sur ton ouvrage<lb/>
avecq une petite poincte de <m>fer</m> chaulde. En ceste sorte tu peux<lb/>
reparer ces petites barbes qui sont au milieu de la rose, ou<lb/>
les trous qui pourront estre en quelque foeuille. Aprés<lb/>
tu paindras ta rose selon le naturel. Si tu gectes ta<lb/>
rose en <m>or</m> ou <m>argent,</m> tu peulx bien raporter &amp; soulder. Et<lb/>
en ces mesmes metaulx, quand tu as quelque chose delicate à<lb/>
raporter co{mm}e une mouche ou semblable chose sur la fleur,<lb/>
la <m>colle de poisson</m> y est singuliere &amp; tient bien fort, l'arresta{n}t<lb/>
avecques quelques petites poinctes qui servent de clou.<lb/>
Les foeuilles &amp; bouttons se peuvent mouler à deulx moules<lb/>
qui se pourront ouvrir estant recuits, mays non pas plustost.<lb/>
Aprés lesdictes choses se raportent.</ab></root>