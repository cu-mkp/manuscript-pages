<root>ï»¿<page>030v</page>
<image>http://gallica.bnf.fr/ark:/12148/btv1b10500001g/f66.image</image>


<div>
<cont/>
<id>p030r_a2</id>
<ab>quelque escuelle ou assiette ilz eslargissent &amp; deffont<lb/>
avecq un coup de marteau les coings de <m>fer</m> qui jouent<lb/>
aulx branches de la roue Et co{mm}e ilz sont a la coche et<lb/>
poincts quil leur fault ils serrent lesdicts coings les<lb/>
coignant avecq le marteau</ab>


<ab>Quand leurs plats ou escuelles sont este gectes resouldes<lb/>
si besoing est &amp; repurges des baves dalentour avecq le<lb/>
souldouer chault &amp; puys avecq une grosse raspe Ils<lb/>
ladaptent sur la roue &amp; premierem{ent} ilz entournent leur sorte <del>desgrusont</del><lb/>
desgrusouer dune corde grosse corde co{mm}e le petit doigt &amp;<lb/>
lapuyent ferme sur la barre traversante pour le bien asseurer<lb/>
Et pendant quun aultre tourne la roue promptem{ent} ilz<lb/>
conduisent le trenchant de lesgrusouer avecq la main au<lb/>
bord du rond cane &amp; doulcem{ent} le conduisent jusques au centre<lb/>
du rond Et ce desgrusouer est pour oster les premieres<lb/>
peaulx rudes &amp; grumeleuses de louvrage Et apres ilz lunissent<lb/>
avecq une fer coupa{n}t apelle la plane Le tranchant duquel<lb/>
ilz frottent avecq un peu de <m>potee</m> sur du <m>cuir</m> cloue sur<lb/>
un lopin de <m>bois</m> <del>ayang</del> Et ce en telle sorte que la chair<lb/>
ou fleur soict par dehors Car si le tranchant de ceste<lb/>
plane nestoict ainsy frotte &amp; bruny il ne poliroit <del>pas</del> &amp;<lb/>
bruniroit pas l<m>estain</m> <del>au</del> qui demeurroit blanc &amp; non pas<lb/>
noir &amp; bruny co{mm}e un mirouer Au surplus ilz reparent avecq<lb/>
ceste plane pour la seconde fois louvrage co{mm}e ilz ont<lb/>
faict avecq lesgrusouer Puys avecq un costeau ou<lb/>
aultre fer tranchant ilz raclent les bords des plats<lb/>
ou assiettes pour les adoulcir affin quilz ne se trouvent<lb/>
trenchant en les maniant</ab>
<cont/>
</div></root>