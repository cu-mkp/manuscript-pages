<root>﻿<page>034v</page>
<image>http://gallica.bnf.fr/ark:/12148/btv1b10500001g/f74.image</image>


<div>
<id>p034v_1</id>
<head>Pour fayre fondre ou transmuer 
une bague mise dans une boitte</head>


<figure/>


<ab>Ayes une boicte de <m>boys</m> rayée à cercles, comme tu voys, dans laquelle<lb/> 
entrera une aultre petite boicte fort à layse, co{mm}e celle que tu voys marquée<lb/> 
B, et fais qu'elle ne touche pas le fonds de la grande marquée A, mays<lb/> 
qu'il y aye quelque distance. Il fault aussy que ce qui entre da{n}s<lb/> 
la grande boicte soict bien uny, mays que le bort soict faict à cercles<lb/> 
affin qu'estants joinctés il semble que ce soict une mesme boicte.<lb/> 
Il te fault aussy avoir un couvercle de <m>cuir</m> rond de la longueur<lb/> 
de la boicte, comme tu voys marquée C, qui entre bien à l'ai<corr>s</corr>se &amp;<lb/> 
entourne bien lesdictes boictes ainsy mises l'une dans l'aultre.<lb/> 
Et plustost que faire ton jeu de passe-passe, il fault que tu<lb/> 
mectes au fonds de la grande boicte de la pouldre d'<m>or</m> ou<lb/> 
d'<m>argent</m> ou du <m>mercure</m> amalgamé avecq <m>argent</m>, et puys poses<lb/> 
la petite boicte marquée B dessus. Aprés, tenant la boicte avecq<lb/> 
le doigt indice dessus, tu <add>la</add> presente, et ne voyant que le fonds de<lb/> 
la petite <add>boicte</add> marquée B, on y mect une bague ou chose semblable.<lb/> 
Ce faict, posant ta boicte sur table, tu la couvre de la boicte<lb/> 
de <m>cuir</m>, et faisant les mines requises, tu osteras la boicte<lb/> 
de <m>cuir</m> &amp; sans monstrer le dedans, la poseras sur la table<lb/> 
&amp; feras recognoistre la bague mise au fonds de la petite<lb/> 
boicte marquée B. Puys tu remettras doulcement la boicte de <m>cuir</m>,<lb/> 
&amp; aprés avoyr dict "inhonorificabilitidinitatudinibus," tu prendras<lb/> 
avecq les deulx doigts l'extremité de la boicte de <m>cuir</m> et<lb/> 
la serrant plus que de coustume, tu enleveras quand &amp; quand<lb/> 
la petite boicte qui est dedans &amp; qui contient la bague &amp; mettras<lb/> 
doulcem{ent} le tout sur la table, puys verseras la pouldre ou<lb/> 
amalgame qui est au fonds de la grand boite, puys remettras<lb/> 
la boicte de <m>cuir</m> avecq celle qui est dedans, co{mm}e elle estoit au<lb/> 
commancem{ent}. Puys ostant la boicte de <m>cuir</m> sans oster la petite,<lb/> 
tu monstreras la bague qui est au fonds revenue en son premier<lb/> 
estat, tenant le doigt indice sur le bord de la boicte affin quelle<lb/> 
ne coulle.</ab>
</div></root>