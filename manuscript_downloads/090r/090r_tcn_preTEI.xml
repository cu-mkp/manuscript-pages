<root><page>090r</page> 
<image>http://gallica.bnf.fr/ark:/12148/btv1b10500001g/f185.image</image>


<div>
<id>p090r_a1</id>
<head><m>Sel armoniac</m> et <m>mache de fer</m></head>


<ab>J'ay pulverisé le <m>sel armoniac</m> bien seiché au foeu &amp; dans<lb/> 
un mortier de <m>bronze</m> chault, et l'ay passé par le double<lb/> 
tamis, il est venu bien subtil. Mays pour le rendre encores<lb/>
plus delicat, je l'ay broyé à sec sur le <m>porphire</m>. Puys<lb/>
je l'ay meslé avecq de la <m>mache de fer</m> pulverisée &amp; subtiliée<lb/> 
de mesme sorte, et tous deulx moulent tres net les choses de<lb/>
bas relief sans estre humectés au <env>serain</env>, ou en la <env>cave</env>, ou<lb/> 
aultrem{ent} avecq la serviete, &amp; il despouille fort net. </ab>


</div>
<div>
<id>p090r_a2</id>
<head>Sable</head>


<ab>Les <pro>mouleurs</pro> de <pl>Foix</pl> qui gectent les medailles de<lb/>
travers usent de <m>crocum ferri</m> et <m>ardoise</m> calcinée. C'est pour<lb/>
chose fort platte.</ab>
 
</div>
<div>
<id>p090r_a3</id>
<head>Que tout sable se peult rendre bon</head>


<ab>Les <pro>artisans</pro> qui travaillent en grands ouvraiges &amp; qui ont besoing<lb/> 
pour avancer leur gaing de chercher des choses toutes praeparées de nature,<lb/>
à cause qu'elle ne vent poinct à ses enffans ses denrrées, et pour gaigner<lb/> 
aussy le temps qu'ilz employeroient à subtilier &amp; praeparer artificiellem{ent} des<lb/> 
sables, cherchent celuy de mine qui n'est ne trop gras, ce participant<lb/> 
de la <m>terre</m>, ne trop maigre &amp; par consequent sans liaison, ains qui se<lb/> 
tire au profond de la sablonniere à certains mattons &amp; glebes qui demonstrent<lb/> 
sa naturelle compaction, qui est asses difficille à rompre &amp; qui ha le grain<lb/> 
fort menu &amp; subtil, &amp; qui se trouve doulx en le maniant entre les doigts.<lb/>
Et pource que tel ne se trouve gueres que pres des rochers aulx pays<lb/>
montueulx, ou aulx territoires maigres &amp; participans de l'<m>arene</m>, il ne<lb/>
s'en trouve pas aulx environs de toutes les bonnes villes, où volontiers<lb/>
les <pro>artisans</pro> se retirent. Et par ainsy, s'ilz n'en ont pres de leur demeure,<lb/> 
ils ayment mieulx le faire venir de loing, co{mm}e de <pl>Lyon</pl>, de <pl>Venise</pl>, de<lb/> 
<pl>Parys</pl> prés la <pl>S{ainc}te Chappelle</pl> &amp; semblable lieulx, que de le praeparer.<lb/>
Toutesfoys tu peulx estre certain qu'en tout lieu tu peulx rendre le sable de mine</ab>
<cont/>
</div></root>