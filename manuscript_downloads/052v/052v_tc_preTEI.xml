<root><page>052v</page>
<image>http://gallica.bnf.fr/ark:/12148/btv1b9059316c/f110.item</image>


<div>
<cont/>
<id>p052r_1</id>
<ab>ou pour le plus seur retire toy hors de la jusques a ce<lb/> 
que le foeu soit amorty &amp; que tout soict refroidy <del>Ap</del> Car<lb/>
lexhalation en seroit dangereuse Et pour ceste occasion<lb/>
quand tu lapastes avecq des pincettes <del>b</del>lave toy la bouche<lb/>
de bon <m>vinaigre</m> &amp; prens quelque preservatif &amp; te bouche bien<lb/>
Estant mort mects le dans un linge ou canevas de <m>soye</m> &amp; le<lb/>
plye &amp; le pends au planche ou lair <add><del>ou</del></add>&amp; le soleil le deseche<lb/>
Estant bien sec pulverise le dans un mortier Et garde bien<lb/>
curieusem{ent} ceste pouldre Car un ℥ dicelle gectee sur iii lb de ♁<lb/>
fondu le reduit en☉plus fin que laultre Mays il na pas<lb/>
tant de poix Il fault aussy pour cet œuvre choisir le<lb/>
plus vieux ♁ que tu pourras qui souvent aye este fondu &amp;<lb/>
subtillem{ent} battu en lamines ou aultres ouvrages &amp; plustost<lb/>
le purifier le fondant &amp; gectant dans <m>miel</m> &amp; <m>vinaigre</m><lb/>
Le terme de loeuvre est de noeuf moys despuys la s{ainc}t Jehan<lb/>
jusques au 25 dapvril</ab></div>


<div>
<id>p052v_1</id>
<head><m>Lin</m></head>


<ab>Qui le veult avoyr beau &amp; <del>p</del> fort delie il le fault cueillir<lb/>
plustost que la <del>f[illegible]d</del> grene soict parfaictement meure Car si on attent<lb/>
que la grene soict parfaictem{ent} meure le pied est si deseche du soleil<lb/>
quil est brusc &amp; rompant Il est vray quen ceste sorte la graine<lb/>
se dechoit du tiers</ab>
</div>
 
<div>
<id>p052v_2</id>
<head>Couleurs</head>


<ab>Si tu les veulx garder a gomme belles et quelles ne perdent<lb/>
poinct de leur naifve couleur Mects du <m>vin blanc</m> le plus blanc<lb/>
&amp; cler que tu pourras dans une bouteille avecq un peu de <m>gomme<lb/>
dragant</m> Et ayant bouche la bouteille brouille &amp; debats cela bien<lb/>
fort ensemble &amp; laisse reposer jusques a ce que la <m>dragant</m> soit<lb/>
dissoubte Mects y aussy un peu de <m>sol blanc</m> menu pour esclarcir<lb/>
le tout Aulcuns meslent de l<m>eau</m> claire avecq le <m>vin blanc</m> Et<lb/>
avecq ceste composition ilz destrempent les couleurs sans broyer Et<lb/>
elles se monstrent fort belles en œuvre <pro>denlumineure</pro></ab>
</div></root>