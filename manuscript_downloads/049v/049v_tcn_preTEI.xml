<root><page>049v</page>
<image>http://gallica.bnf.fr/ark:/12148/btv1b10500001g/f104.image</image>


<div>
<id>p049v_1</id>
<head><al>Oyseaulx</al></head>


<ab>Les <al>calendres</al> &amp; touts <al>oiseaulx</al> prins au nid &amp; qui n'ont<lb/>
poinct eu de liberté sont meilleurs, car ceulx qui sont pris<lb/>
au filé ne chantent jamays si bien. Touteffois les sauvaiges<lb/>
donnent <del>[illegible]</del> bien plaisir de leur ramage, mays il fault<lb/>
qu'ilz soient pris devant la S{ainc}t Michel, aultrem{ent} ilz ne vivent<lb/>
gueres. Il leur vient à touts sur la fourche de la queue<lb/>
une petite aposteme par foys, qu'aulcuns appellent gaillardise,<lb/>
qui les rend mallades &amp; quelques foys les faict mourir,<lb/>
principallem{ent} les <al>calendres</al>. <corr>O</corr>n le cognoist quand ilz<lb/>
sont tristes &amp; ne chantent point. Il le fault percer <del>av</del> non<lb/>
pas avecq une espingle, mays tout doulcem{ent} en tournant avecq<lb/>
le bout d'une <m>plume</m> bien poinctue. La <al>calendre</al> ne veult poinct estre<lb/>
sans sable <del>gris</del>de riviere, &amp; le gris est le meilleur, un peu grossier.<lb/>
Elle s'y frotte &amp; s'en purge.
</ab>
</div>


<div>
<id>p049v_2</id>
<head>Graine de <m>plomb</m></head>


<ab>Ayes une carte <del>percee</del> de laquelle on joue, percée d'une espingle<lb/>
ou esguille, repliée par les quattre costés. Tiens la par<lb/>
le bout d'un petit baston fendu, et tenant le dict baston<lb/>
par <del>un bout</del><add>l'aultre</add> extremité, dispose ta carte à trois ou 4 doigts<lb/>
de l'<m>eau</m> que tu auras mise dans un plat ou semblable vaisseau.<lb/>
Puys fais verser ton <m>plomb</m>, qui ne soict pas trop chault,<lb/>
dans la carte, &amp; frappe continuellem{ent} sur le baston qui la tient.<lb/>
Et ainsy ton <m>plomb</m> se grenera rondem{ent}. Et passes le par<lb/>
un gros tamis pour separer la plus grosse graine de la<lb/>
plus menue. La grossette portera 25 ou 30 pas.
</ab>
</div>


<div>
<id>p049v_3</id>
<head><al>Oyseaulx</al></head>


<ab>Ceulx qui <del>peuvent</del> sont pris à la S{ainc}t Michel sont bons<lb/>
pour garder, mays ceulx qui sont pris en mars se meurent,<lb/>
pource qu'ilz commancent d'entrer en amour. Les <al>benarris</al><lb/>
se nourrissent d'<m>avoyne</m> tout l'esté affin qu'ilz se nourrissent<lb/>
sans s'engresser, pour estre plus propres à chasser &amp; faire<lb/>
prendre les aultres. Puys, quand on les veult engraisser<lb/>
pour vendre, on leur donne du <m>mil</m>. Ils chantent la nuict.<lb/>
Il les fault <del>c</del> prendre aprés la my juillet jusques à la S{ainc}t Michel,<lb/>
car aprés ce temps là qu'ilz ont faict leurs petits en ce pays, ilz<lb/>
<corr>s'en</corr> vont co{mm}e font les <al>tourterelles</al>. Les <al>tarins</al> aussy se doibvent<lb/>
prendre despuys la Toussaints jusques à Noël, car aprés ilz s'ent vont<lb/>
aulx montaignes cover.
</ab>


<ab>
<margin>left-bottom</margin>
Les <al>benarrins</al> sont<lb/>
ventriloques, de sorte<lb/>
que chantant sans ouvrir<lb/>
le bec on diroit qu'il<lb/>
sont
</ab>
</div></root>