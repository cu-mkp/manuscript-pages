<root>﻿<page>016r</page> 
<image>http://gallica.bnf.fr/ark:/12148/btv1b10500001g/f37.image</image>

<div>
<id>p016r_a1</id>
<head>Fonte de <m>fer doux</m></head>


<ab>Le commun estime que le <m>fer</m>, une fois fondu, ne se peult refondre, pource que<lb/>
ilz ne le chaufent qu'à petites forges où il ne faict que prendre ignition.<lb/>
Les <pro>alchemistes</pro> se promectent de le faire fondre avecq du <m>realgar</m> ou du<lb/>
<m>plomb</m> ou de <m>lorpiment</m> meslé. Mays sans tout cela, aulcuns ont trouvé<lb/>
la maniere de faire fondre non seulement le <m>fer aigre,</m> comme celuy de pots<lb/>
de <m>fer</m>, mays le <m>fer douls,</m> co{mm}e celuy de <m>gueuse</m> &amp; de <m>barre,</m> qui est le plus<lb/>
malaisé. Et pour cet effect, ilz font un fourneau en ceste sorte, qui ha un<lb/>
pan &amp; demy de large &amp; deulx pans de profond. Et la<lb/>
tuelle, qui est le canon marqué A, par où les <m>tuyaulx des souflets</m> s'emboictent,<lb/>
doibt estre posée au milieu de la profondeur du fourneau, de sorte<lb/>
qu'il y aye un pan de gueule de four sur la tuelle &amp; un pan dessouls.</ab>




<note>
<margin>left-top</margin>
Chasque pan<lb/>
de gueule de four<lb/>
en quarré contient<lb/>
un quintal &amp; demy,<lb/>
&amp; le pan du fourneau<lb/>
rond en tient deulx<lb/>
quintals.</note>


<figure/>


<note>
<margin>right-middle</margin>
Les <pro>minerons</pro>, pour fayre<lb/>
courre le <m>fer</m>, mectent à la<lb/>
bouche de leur fonte deulx ou<lb/>
trois poignées d'<m>hiebles</m>, co{mm}e ilz<lb/>
veulent faire courre la <m>fonte</m>.<lb/>
Et cela rend le <m>fer</m> merveilleusem{ent}<lb/>
ductible &amp; courant.</note>


<ab>Il fault aussy que la tuelle entre jusques au milieu de la gueule du fourneau,<lb/>
qui est un poinct principal du secret, pource que le <m>vent</m> vient à fraper sur le<lb/>
bord &amp; muraille qui faict le ventre du fourneau, &amp; par ce moyen se repand<lb/>
esgallement partout &amp; en hault, comme la flamme dans un fourneau de<lb/>
reverberation, &amp; par ce moyen eschaufe beaucoup plus. Car si le <m>vent</m> battoit<lb/>
à plomb, la <m>matiere fondue ou preste à se fondre</m>, il la refroidiroict &amp;<lb/>
empescheroit de courre &amp; de se fondre. Il fault aussy que les <m>souflets</m><lb/>
soict conduicts par le sault &amp; <m>cours de l'eau</m> co{mm}e aulx forges, pource que en<lb/>
ceste sorte les <m>souflets</m> vont par mesure &amp; compas &amp; d'une grande vistesse,<lb/>
ce que ne pourroit pas faire la force des <pro>ouvriers</pro>. On dresse doncq<lb/>
la muraille comme tu vois &amp; le fourneau à la superficie de la terre, au<lb/>
bord duquel tu fais une fosse co{mm}e aulx aultres fontes, affin de mectre<lb/>
les moules de ce que tu veulx gecter, &amp; pour ce faire tu destouppes le pertuis<lb/>
que tu avois fais au fonds du fourneau pour faire couler la <m>matiere<lb/>
fondue</m>. Tu y pourras fondre deulx quintals de <m>fer</m> a chasque fois.<lb/>
Et pour ce faire, tu choisiras le plus gros <m>charbon</m> que tu pourras trouver<lb/>
&amp; en poses une charge au fonds, sur le plan et superficie du four, &amp; le<lb/>
bas amoncellant en hault en poincte jusques au hault de la muraille.</ab>


<note>
<margin>left-bottom</margin>
Aulcuns font<lb/>
un moule du<lb/>
calibre de la<lb/>
piece &amp; le trempent,<lb/>
puys y frappent<lb/>
un loppin de <m>fer</m><lb/>
<m>doulx</m> couppé de<lb/>
mesure. &amp; comme<lb/>
ce loppin est bien<lb/>
rouge, ilz le<lb/>
frappent dans le<lb/>
moule &amp; l'arrondissent<lb/>
avecq une grosse<lb/>
lime, estimant<lb/>
ces balles estre<lb/>
plus fortes que<lb/>
les fondues qui,<lb/>
estant <m>aigre</m>s,<lb/>
sont plus subgectes<lb/>
à rompre.</note>


<cont/>
</div></root>