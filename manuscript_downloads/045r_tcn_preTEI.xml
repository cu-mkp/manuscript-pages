<root>﻿<page>45r</page>
<image>http://gallica.bnf.fr/ark:/12148/btv1b10500001g/f95.image</image>


<div>
<id>p045r_1</id>
<head>Charger arquebus de <m>dragée</m></head>


<figure>[DESCRIPTION HERE]</figure>


<ab>Il fault faire un tuyau de <m>boys</m> long comme la largeur de 4<lb/>
ou 5 doigts qui soict justement creuse, selon la bouche de ton canon,<lb/>
de la forme representée par A. Puys ayant taille du <m>papier</m>,<lb/>
fort co{mm}e de grands livres imprimes, de la forme de D, large<lb/>
aultant que tu vouldras faire longue une cartuche, entourne le<lb/>
<m>papier</m> aultour du baston B &amp; au bout, où la poincte F se retrouvera<lb/>
replie tout aultour ledict <m>papier</m>, &amp; ta cartuche sera formée.<lb/>
Mays pour mieulx unir son fonds, remects la dans le tuyau A, puys<lb/>
mects dans icelle le baston B, et par l’aultre bout du tuyau, qui est<lb/>
marqué G, mects le baston C &amp; frappe pour apiler &amp; acacher le bout<lb/>
replye de ta cartuche, puys oste la &amp;, la charge en ceste, mects trois<lb/>
ou 4 drageons ou larmes. Puys avecq un portepiece, marqué E,<lb/>
qui soict du qualibre de ton arquebus ou pistole, frappe des pieces<lb/>
rondes sur de la <m>carte</m> ou <m>feultre</m> ou <m>toile cirée</m>, et mects ceste<lb/>
piece ronde dans ta cartuche, et la pousse jusques sur les drageons<lb/>
avecq le baston B aprés d’aultres drageons, 3 ou 4, puys une piece<lb/>
ronde. Et fays ainsy jusques à ce que la cartuche soict plene, puys<lb/>
la mects dans ton arquebus. Si tu veulx que ta <m>dragée</m> s’escarte bien tost,<lb/>
fais les pieces rondes de <m>papier</m>. Si tu veux qu’elle porte plus loing<lb/>
sans s’escarter, fais la piece de <m>carte</m>. Si tu veulx encores plus loing,<lb/>
fais la piece ronde de <m>toile cirée</m>, ou bien de <m>cuir</m> ou <m>feultre</m>,<lb/>
&amp; par dessus une piece de <m>toile cirée</m>. Et si tu fais la cartuche<lb/>
meslé de <m>toile cirée</m> ou <m>papier ciré</m>, il portera cent pas &amp; fera<lb/>
grande faulcée, &amp; la <m>dragée</m>, ne s’escartant gueres, fera ouverture.<lb/>
Mays si tu fais ta cartuche de <m>toile cirée</m> ou matiere plus forte<lb/>
que de <m>papier</m>, il ne la fault pas faire si longue du carte venant à<lb/>
la pointe co{mm}e D, car c’est assés qu’elle fasse deux tours. <add>Co{mm}e</add> en ceste<lb/>
sorte la <m>dragée</m> s’escarte gueres &amp; faict grande faulce contre une<lb/>
porte corps de cuirasse et aultres.</ab>
</div></root>