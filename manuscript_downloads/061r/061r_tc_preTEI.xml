<root><page>061r</page>
<image>http://gallica.bnf.fr/ark:/12148/btv1b10500001g/f127.image</image>


<div>
<cont/>
<id>p060v_4</id>
<ab>et lunissent bien <del>puys</del> et estant bien seiche deseignent leur pourtraict<lb/>
&amp; couchent leur naturelle carnation laissant le lieu des ombres<lb/>
comme le couste du front &amp; de la joue &amp; lentour des yeulx vuide<lb/>
&amp; a sec jusques a ce quilz ayent remply le reste Apres ilz mectent<lb/>
a part leurs ombres lesquelz ilz ne font pas si obscurs ains ce<lb/>
que le naturel peult faire En somme ilz ne mectent poinct umbre<lb/>
sur carnation ne carnation sur umbre Ains blanc sur blanc<lb/>
&amp; noir sur noir <del>Ainsy</del> &amp; chascun apart soy en ceste sorte leur<lb/>
ouvraige est net &amp; les couleurs ne se meurent poinct</ab>
</div>


<div>
<id>p061r_1</id>
<head>Carnations</head>


<ab>Il ten fault faire de deulx sortes lune plus rouge pour<lb/>
faire la principale couche laultre plus pale pour les<lb/>
rehaulssements comme lentour des yeux Et puys sur ceste<lb/>
derniere carnation tu toucheras legerement les principaulx<lb/>
jour dun peu de <m>blanc de plomb</m> Mays garde den mectre<lb/>
trop car cela feroit sembler un visaige de mort La belle<lb/>
<m>laque de <pl>florence</pl></m> faict une belle carnation vifve retirant<lb/>
au <del>[illegible]</del> tent de la <m>rose alexandrine</m> &amp; <m>incarnadine</m></ab>


<ab>
<margin>left-top</margin>
@ Certaines<lb/>
couleurs ne veulent<lb/>
estre broyees<lb/>
co{mm}e le <m>minium</m> et<lb/>
le <m>massicot</m><lb/>
Les <m>cendres</m><lb/>
ne veulent<lb/>
aulcunement<lb/>
estre broyees</ab>
</div>


<div>
<id>p061r_2</id>
<head>Arrondir</head>


<ab>Si tu veulx faire bien relever <del>arr</del> adoulcis les choses<lb/>
rondes en arrondissant avecq la poincte du pinceau &amp; le<lb/>
reste de plat sil est plat &amp; ainsy des aultres selon leur<lb/>
naturel &amp; legerement avecq la poincte du pinceau sec &amp; aplati<lb/>
<add>&amp;</add> avecq patience</ab>
</div>


<div>
<id>p061r_3</id>
<head><m>Blanc de plomb</m></head>


<ab>Sans cestuy la tu ne peulx travailler en petit en quoy il fault<lb/>
avecq grande curiosite adoulcir Or tu ne le peulx faire avecq<lb/>
la <m>ceruse</m> pourceque elle nha pas asses de corps</ab>
</div>


<div>
<id>p061r_4</id>
<head>Jours</head>


<ab>Ton pinceau te le monstre faisant ombre qui doibt tousjours<lb/>
suivre le derriere de ta main non pas de droicte ligne comme<lb/>
ainsy <figure/> car le jour seroict trop crud &amp; trop rude Mays<lb/>
obliquement &amp; co{mm}e en pante ainsy <figure/> <figure/> Il fault que le<lb/>
tableau ne soict pas de front contre le jour Mays<lb/>
a demy tourne contre iceluy Et sur tout <lb/>
cherche le jour doulx Car il faict lombre &amp; ouvrage doulx co{mm}e le jour<lb/>
rude louvrage rude</ab>
</div></root>