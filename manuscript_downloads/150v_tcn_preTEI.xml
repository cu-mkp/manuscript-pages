<root>﻿<page>150v</page>
<image>http://gallica.bnf.fr/ark:/12148/btv1b10500001g/f306.image</image>
 
<div>
<id>p150v_1</id>
<head>Mouler creux</head>


<ab>Ceste poincte de fil de <m>fer</m> qui se mect ainsy par le trou,<lb/>
est pour tenir mieulx le noyau, &amp; garder qu'il ne<lb/>
varie. Tout cela estant ainsy disposé, couche ton<lb/>
moule sur une table, le trou en hault, ainsy qu'il<lb/>
est icy à costé marqué. &amp; puys adapte un cercle d'<m>ardille</m><lb/>
molle, de deulx doigts de haut aultour du trou,<lb/>
co{mm}e aulx aultres moules. Et puys destrempe de ton sable<lb/>
à mouler mediocrem{ent} espés, &amp; le gecte par le trou<lb/>
jusques à ce qu'il soict bien bien plain, jusques à<lb/>
la supperficie du cercle d'<m>ardille</m>. Mays advise de ne<lb/>
gecter pas par le milieu du trou, ains par le costé,<lb/>
car à cause que le moule desja faict boit &amp; succe<lb/>
l'humeur. Le nouveau que tu gectes,<lb/>
sur le bort du moule, estant bien tost sec,<lb/>
boucheroit le moule et n'acheveroit pas de s'emplir.<lb/>
Et quand tu gectes au costé, si tu cognois qu'il se bouche,<lb/>
tu y peulx faire voye. Ayant gecté, soufle sur le<lb/>
le gect destrempé, &amp; mects quelques fois le bout<lb/>
du doigt dans le trou, ou quelque petite poincte<lb/>
pour le destremper &amp; faire que la <m>cire</m> creuse s'emplisse.<lb/>
Gecte à la fin le sable destrempé un peu espés, pour<lb/>
donner force au moule. Car l'<m>eau</m> venant à la<lb/>
superficie du molle la faict tousjours plus molle. Ayant<lb/>
faict prise, rase le cercle d'<m>ardille</m> et l'eminence<lb/>
qui est sur le trou par où tu as gecté le noyau,<lb/>
&amp; il ne s'y cognoistra rien. Quand ton moule est ainsy<lb/>
praeparé, luthe le tout aultour avec du mesme sable<lb/>
qui ha servi aulx moules. Aprés, fais le recuire<lb/>
à foeu lent au commencem{ent}, et la gueule du gect en bas<lb/>
affin que la <m>cire</m> s'escoule doulcem{ent}. Car si tu luy<lb/>
donnois grande chaleur jusques à ce que la <m>cire</m><lb/>
en soit sortie, elle bouilleroit là dedans, &amp; y laisseroit<lb/>
quelques pustules &amp; choses grumeleuses, combien que</ab>


<note><margin>left-top</margin>Ceste poincte se mect au milieu &amp; par le<lb/>
trou du gect, quand<lb/>
le moule est de plu<lb/>
sieurs pieces, co{mm}e d'une<lb/>
<al>tortue</al>. Et ce fait affin<lb/>
que le noyau ne branle<lb/>
point. Mays quand le<lb/>
moule est de deulx pieces<lb/>
seulem{ent},<lb/>
il n'est<lb/>
point necessaire<lb/>
d'y mectre<lb/>
de poinctes<lb/>
au milieu.<figure/><figure/></note>


<note><margin>left-top</margin>
Plustost que gecter le<lb/>
noyau, fays des coches<lb/>
tout aultour du trou par où<lb/>
tu le vouldras gecter,<lb/>
affin de tousjours mieulx<lb/>
asseurer le moule.</note>


<note><margin>left-top</margin>Le <m>suif</m> meslé<lb/>
est cause que en<lb/>
vuidant la <m>cire</m><lb/>
le trou ne se<lb/>
bouche poinct.</note>


<note><margin>left-middle</margin>Il fault<lb/>
moitié <m>suif</m> &amp; moictié<lb/>
<m>cire noir.</m></note>
 
<note><margin>left-middle</margin>
Toutes pieces fort<lb/>
espesses viennent<lb/>
mieulx en creux, pource q{ue}<lb/>
une masse espesse<lb/>
de <m>plomb</m> principallem{ent} <lb/>
demeure long temps<lb/>
chauldes &amp; mange le<lb/>
moule.</note>
 
<note><margin>left-bottom</margin>
Tu peulx aprés le<lb/>
gect, faict mouler<lb/>
la partie de la<lb/>
coquille du ventre,<lb/>
où tu as faict le<lb/>
trou sur le naturel<lb/>
et le raporter avec<lb/>
souldure.</note>
 
<note><margin>left-bottom</margin>
<figure>X</figure>Note qu'aprés que ton<lb/>
noyau est gecté, il est<lb/>
mieulx de mectre ton moule<lb/>
dans l'<m>eau</m> chaulde pour l'ouvrir, affin d'oster le plus de <m>cire</m> que tu pourras, tousjours la<lb/>
remollissant dans l'<m>eau</m> chaulde. Car le moings de <m>cire</m> qu'il y pourra demeurer c'est le mieulx, <lb/>
affin qu'en rebouillant dans le moule en grande qua{n}tité quand tu le recuits, il ne s'y face des <lb/>
pustules ou grumeleures. Et puys s'il n'y ha gueres de <m>cire</m>, il ne te le fauldra pas tant recuire.<lb/>
En ouvrant le moule, le gect se rompra. Mays il se peult reparer aysement, encores que tu ne gectes<figure>A</figure>
</note>


<cont/>
</div></root>