<root><page>095r</page> 
<image>http://gallica.bnf.fr/ark:/12148/btv1b10500001g/f195.image</image>
 
<div>
<cont/>
<id>p094r_a1</id>
<ab>Le <pro>fourbisseur</pro> achepte ses lames à douzaine, qui ne sont pas<lb/>
achevées d'estre tirées par la queue pource qu'il faict cela luy mesme<lb/>
pour les bien adjouster au <del>l</del> pommeau &amp; gardes.</ab>
 
<ab>Les <pl>espaignolles</pl> sont estimées meilleures pour estre de meillleur <m>acier</m><lb/>
&amp; <m>fer</m>, mays elles ne sont pas si bien forgées que les espées de <pl>Vienne</pl><lb/>
en <del>pro</del> <pl>Daulphiné</pl>. Les <pl>espaignolles</pl> ne sont pas aussy bien esmoulues<lb/>
venant de la forge, pour ce qu'ils les esmoulent avecq le pied &amp; c'est<lb/>
ce qui les faict trouver ondées.</ab>
 
<ab>Les lames de <pl>Vienne</pl> costent communem{ent} xviii ou 19 lb. la douzaine.</ab>
 
<ab>La premiere chose que faict le <pro>forbisseur</pro> ayant ses lames neufves,<lb/>
c'est de luy estirer la queue, ce qu'il faict ou faict faire aulx<lb/>
<pro>serruriers</pro> ou <pro>mareschaulx,</pro> luy donnant quelque liart pour son<lb/>
<m>charbon</m>. Aprés ilz la passent par la meule pour la faire<lb/>
trancher, puys l'estendent sur le chameau  et, <add>avecq</add> de l'<m>esmeril</m> pulverisé,<lb/>
subtil &amp; doulx c{omm}e <m>farine</m> &amp; destrempé d'<m>huile</m> pour le faire tenir,<lb/>
ilz fourbissent l'espée avecq le baston pour oster les traicts de<lb/>
la meule, et puys <del>le</del> nettoyent <del>po</del>bien l'espée de l'<m>esmeril</m>, et luy donnent<lb/>
une goute ou deulx d'<m>huile</m>, qu'ilz estandent avecq le doigt, pour luy<lb/>
donner lustre. Et ayant mis l'<m>huile</m>, ils fourbissent encores l'espée<lb/>
sur le chameau avecq le felin, qui est une <m>pierre de fouldre</m><lb/>
manchée au milieu d'un baston c{omm}e la fustée, et ce baston<lb/>
s'appelle le baston à felinder. Aprés, l'ayant passé par le felin,<lb/>
ilz la fourbissent avecq de la <m>croye</m> &amp; l'<m>huile</m> qui est dessus l'espée<lb/>
Aprés l'essuyent &amp; la repassent &amp; fourbissent avecq de la <m>croye</m><lb/>
seiche. Et à la fin, quand elles sont achevées de monter, on leur<lb/>
donne le fil avec le gratteau. <del>Ai</del></ab>
 
<ab>Estant fourbye, on la monte sur les gardes, lesquelles on presente<lb/>
pour sçavoir si elles conviendront bien. Et empoignant une lame<lb/>
de sorte que tout le talon soict compris dans la main, on conjecture<lb/>
qu'elle sera aussy poisante estant montée.</ab>
 
<ab>On mect la lame dans un estoc entre deulx morceaulx de <m>boys</m>,<lb/>
puys avecq une lime ilz agrandissent, si besoing est, l'entrée de la<lb/>
garde. Puys, pour la river, on pose sur la ribeure <del>un lopin de</del><lb/>
&amp; pommeau un lopin de <m>bois</m> &amp; avecq un marteau on frappe dessus<lb/>
pour faire bien aplomber &amp; asseurer le pommeau. Puys avecq le<lb/>
marteau on acheve la ribeure, quand le marteau est bien asseuré &amp;<lb/>
ne bransle point. Le <m>bois</m> s'i mect pour ne gaster point le pommeau.<lb/>
Aprés on acommode la riveure avecq la lime ou avec un ciseau.<lb/>
Et aulcuns font <del>le b</del> la riveure en table de diamant quarré, mays<lb/>
elle n'est pas si bonne que la ronde car à la quarre la riveure se<lb/>
couppe.</ab>
<cont/>
</div></root>