<root><page>159r</page>
<image>http://gallica.bnf.fr/ark:/12148/btv1b10500001g/f323.item.r=</image>


<div>
<id>p159r_1</id>
<head>Portraicts de <m>cire</m></head>


<ab>
S'ilz sont pains de coleurs sur la <m>cire</m> &amp; que la <m>cire</m> ne<lb/>
soyent taincte au dedans &amp; meslée de couleur, la taincture<lb/>
s'enleve &amp; deffaict si tu les moules en noyau, mays le<lb/>
pourtraict ne se gaste poinct. Il les fault <m>huiler</m> legerem{ent},<lb/>
baigner d'<m>eau de vye</m> &amp; destremper avecq <m>eau</m> chaulde.<lb/>
Silz sont vernissés, ilz les fault mouler deulx ou trois foys<lb/>
pour enlever le vernis qui se grippe au moule. Aprés<lb/>
qu'il sera osté, tu pourras mouler net. S'ilz sont sur<lb/>
du <m>boys</m>, il fault abreuver le <m>bois</m> de <m>cire</m> fondue fort<lb/>
chaulde, car le moule aultrem{ent} s'i attacheroit. Le <m>blanc<lb/>
de plomb</m> est beaucoup meilleur pour mesler avecq la<lb/>
<m>cire blanche</m> que la <m>ceruse</m>, car le <m>blanc de plomb</m> est<lb/>
plus ferme &amp; plus blanc.</ab>
</div>


<div>
<id>p159r_a2</id>
<head>Ciseler</head>


<ab>
Si le ciselet a passé par quelque partye d'un portraict,<lb/>
il fault reparer &amp; resuivre le tout. Aultrement il sembleroit<lb/>
une piece raportée.</ab>
</div>


<div>
<id>p159r_3</id>
<head><m>Colle de <al>poisson</al></m></head>


<ab>
Bats la fort subtille &amp; tanvre sur une enclume bien nette,<lb/>
&amp; aprés destrempe la avecq de l'<m>eau de vye</m> sur <m>cendres</m><lb/>
chauldes &amp; foeu leger, &amp; elle sera bien tost fondue; &amp; si elle n'est<lb/>
assés forte &amp; espesse, adjoustes en. Et advise de ne la mestre<lb/>
poinct à fondre dans un vaisseau gras mays noeuf, si tu peulx.<lb/>
Elle se fond au foeu &amp; se seiche bien tost aussy au foeu, mays<lb/>
qu'elle soict chaufée de loing estant sur l'ouvrage. Elle tient fort.<lb/>
On en raporte les fleurs &amp; choses delicattes d'<m>or</m>, d'<m>argent</m>, d'<m>estain</m><lb/>
&amp; aultres qu'il y ha danger de gaster en souldant.</ab>
</div>


<div>
<id>p159r_4</id>
<head><m>Estaim</m> et <m>plomb</m></head>


<ab>
Ils se battent fort tanvre. Et l'<m>estaim</m> ne s'aigrist &amp;<lb/>
fend poinct, si faict bien le <m>plomb</m>, encores qu'il soict plus gras,<lb/>
mays on le recuit soubs la <m>cendre</m> chaulde. Et les fault battre<lb/>
plusieurs foeuilles ensemble.</ab>
</div></root>