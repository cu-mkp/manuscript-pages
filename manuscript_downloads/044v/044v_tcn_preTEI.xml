<root><page>044v</page>
<image>http://gallica.bnf.fr/ark:/12148/btv1b10500001g/f94.image</image>


<div>
<id>p044v_1</id>


<head>Tamis de <m>poil de <al>cheval</al></m></head>


<ab>Ils se font à <pl>Coustance</pl> en <pl>Normandie</pl> de <m>poil</m> de la que{u}e de <al>cheval</al>,<lb/>
qu'ilz nettoyent avecq de la <m>lessive</m> à cause qu'ilz les trient avecq<lb/>
la <bp>bouche</bp> &amp; en separent les courts &amp; rompus. Ils ne font<lb/>
pas la lame plus longue que le tamis, &amp; est ronde. Ils attachent<lb/>
par les deulx extremités de la lames le <m>poil</m> ou blanc ou noir,<lb/>
selon l'ouvrage qu'ils veulent faire. Et est <corr><del>est</del></corr> faicte la trame<lb/>
dessus &amp; dessoubs comme pour faire quelque aultre tyssu. Et<lb/>
passant entre deulx un petit <tl>baston plat</tl> <ms>large de ii ou trois <bp>doitgs</bp></ms>,<lb/>
ilz passent aprés deulx <m>poils</m> à chasque frapem{ent} de marche et<lb/>
tissent avecq trois marches. Il y a en tout le <tl>tamis</tl> xviic <m>poils</m>.<lb/>
Ils les vendent à douzaines &amp; chascune xxx s{ols}. Ils les portent<lb/>
jusques à <pl>Th{o}l{o}se</pl> pour les transporter aprés en <pl>Espaigne</pl>, et<lb/>
prenent en eschange de l'estamine de <m>soye</m>.</ab></div>


<div>
<id>p044v_2</id>


<head>Excellente <m>eau</m> co{n}tre la peste, de <pn>m{onsieu}r de Montorsin</pn></head>


<ab>Prens <m>theriaque</m>, <m>rue</m> &amp; <m>dictam</m> &amp; bon <m>vinaigre</m>, mects<lb/>
tout dans une <tl>bouteille de <m>verre</m></tl>, la laissant à demy ouverte<lb/>
&amp; bien sellée, et la mects en bain fort lent <ms>trois ou 4 jours</ms>.<lb/>
Puys separe ta decoction de la residence, de laquelle en temps<lb/>
de besoing tu verseras sur un quarreau rouge enflammé &amp; en<lb/>
recepvras la vapeur, &amp; en parfumeras aussy tes vestem{ents}. C’est<lb/>
un secret fort rare &amp; esprouvé.</ab></div>


<div>
<id>p044v_3</id>
<head><m>Huile blanc</m> somnifere</head>


<ab>Prens x ou 12 <m>pommes de mandragore</m>. Mects les à<lb/>
quartiers dans de l'<m>huile d'olif</m>, le tout dans une <del>phiol</del> <tl>bouteille<lb/>
de <m>verre</m></tl>, laquelle tu poseras au bain marie par <ms>deulx jours</ms>,<lb/>
et ton <m>huile</m> viendra blanc. Duquel si tu frottes un peu la<lb/>
<bp>plante des pieds</bp>, tu auras bientost envye de dormir.</ab></div>


<div>
<id>p044v_4</id>


<head><m>Stuc</m></head>


<ab>Aulcuns pour coller <m>pierre</m> n'employent pas la <del>poi</del> <m>gemme</m> &amp;<lb/>
<m>poix</m> <m>resine noire</m>, pource qu'elle est trop grasse, mays prenent<lb/>
de la <m>rousine</m> &amp; du <m>soufre</m>, aultant <del>que</del> d'un que d'aultre, &amp;<lb/>
aultant de <m>cire</m> que de tous deulx, et y meslent de la <m>brique<lb/>
pilée</m> pour le plus fort. Aultres, de la <m>croye blanche</m> ou <m>pierre<lb/>
blanche</m> pilée &amp; pulverisée &amp; tamisée.</ab></div></root>