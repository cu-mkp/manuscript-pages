<root><page>093v</page> 
<image>http://gallica.bnf.fr/ark:/12148/btv1b10500001g/f192.image</image>


<div>
<id>p093v_1</id>
<head>Visaige a destrempe</head>


<ab>Pource que les couleurs a destrempe sont promptem{ent} seiches<lb/>
&amp; quon nauroict pas loisir de parachever les ombres &amp;<lb/>
touches qui sont au visaige On mouille le derriere du<lb/>
visaige qui est sur <m>toile</m> avecq une <tl>esponge</tl> mouillee Puys<lb/>
avecq un petit <tl>pinceau</tl> on faict les ombres qui ne se deffont<lb/>
point Apres on pose la carnation qui nempesche point que les<lb/>
ombres desja faicts ne paroissent Et encores dune carnation<lb/>
plus vive on touche les endroits plus releves Et avecq une<lb/>
aultre <tl>pinceau</tl> en hachant on <add>re</add>faict les ombres Les trais<lb/>
dombre ne se deffont point pource quilz sont de <m>bistre</m> qui tasche<lb/>
la <m>toile</m> co{mm}e la <m>rouille</m> Ledict <m>bistre</m> est bon <del>avec</del> pour faire les<lb/>
ombres a destrempe <del>mesle</del> car a <m>huile</m> il na point de corps &amp; ne seicheroit<lb/>
qua grand peyne On mesle parmy lesdict <m>bistre</m> pour umbre de l<m>ocre<lb/>
de ru</m> &amp; un un peu de <m>vert de vessie</m> Le meilleur <m>bistre</m> est<lb/>
celuy gras &amp; luisant des cheminees des grandes cuisines Il est<lb/>
difficille a broyer &amp; crie sur le <m>mabre</m></ab>


</div>
<div>
<id>p093v_2</id>
<head><m>Azur</m></head>


<ab>L<m>azur desmail</m> veult estre tousjours lave pourceque les<lb/>
ordures qui se cognoissent dans les laveures le font mourir<lb/>
Il le fault coucher toujours deulx foys &amp; la premiere<lb/>
fort espes menant le pinceau en le couchant premierem{ent} de long<lb/>
puys de travers <figure/> Il semploye mieulx sur la <m>toile</m><lb/>
ou il semboit incontinent que sur le <m>boys</m> Le vernis le<lb/>
remect en sa vigueur pourceque sembevant il vient obscur<lb/>
Pour lessayer les <pro>painctres</pro> portent leur palette ches<lb/>
les <pro>grossiers</pro> &amp; le destrempent &amp; alient avecq un peu de blanc<lb/>
broye a <m>huile</m> Car en ceste sorte le beau monstre sa vivacite<lb/>
turquine Mays le mauvays est gris lavande Le plus<lb/>
delie est le meilleur pour travailler Il se subtilie en<lb/>
<del>travaillant</del> le lava{n}t</ab>
 
</div>
<div>
<id>p093v_3</id>
<head>Violet et <m>laque</m></head>


<ab>Il se faict d<m>azur</m> &amp; de <m>laque</m> laquelle sesprouve aussy<lb/>
sur la pallete avecq le blanc Celle est estimee belle qui sur<lb/>
un costeau poly ou sur un <m>verre</m> donne une couleur claire<lb/>
de <del>rouge</del> rose rouge tirant un peu sur le violet Celle qui est<lb/>
dun <del>noi</del> rouge obscur nest pas si agreable</ab>
</div></root>