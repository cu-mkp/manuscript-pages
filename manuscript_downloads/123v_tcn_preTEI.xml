<root>﻿<page>123v</page> 
<image> #ERROR:_INSERT_LINK# </image>


<ab>V{ost}re luth estant sec, mectés de bon matin v{ost}re crusol dans<lb/>
le four à vent, &amp; au commancem{ent} donnés foeu lent, tant pour<lb/>
recuire v{ost}re crusol que pour laisser doulcem{ent} passer la<lb/>
furie du <m>salpestre.</m> Puys vigorés peu à peu avecq<lb/>
jugement le foeu &amp; laissés en la plaine vigueur<lb/>
d’iceluy vos matieres 12 heures ou un jour naturel.<lb/>
Faictes à chasque foys bonne quantité de ceste matiere<lb/>
pour n’y tourner pas souvent, à cause que les fumées<lb/>
qui sont dangereuses te pourroient nuire. Et plustost<lb/>
qu’i travailler, prens au matin une bonne <m>rostie</m> au<lb/>
<m>beurre</m>, et tiens dudict <m>beurre</m> ou de la <m>zedoaire</m> ou<lb/>
des pieces d’<m>or</m> dans la bouche, &amp; bande toy le<lb/>
visage d’une <m>serviette</m> despuys les yeulx en bas. De<lb/>
ceste masse, la crouste te servira pour esclarcir<lb/>
l’<m>argent</m> au commancement qu’il sera fondu.<lb/>
Et puys le grain de la <m>masse metallique</m> qui sera au fond du crusol se doibt<lb/>
reserver pour en mectre un peu dans l’<m>argent</m> fondu quand tu le<lb/>
vouldras gecter,<lb/>
ainsy que tu fais de l’<m>estaim</m><lb/>
fin sur le <m>cuivre</m> &amp; de l’<m>estaim de glace</m> sur le <m>plomb</m> et<lb/>
<m>estaim</m>. Et co{mm}e l’<m>estaim de glace</m> aigrist trop le <m>plomb</m> et<lb/>
l’<m>estaim</m> si tu le mets en trop grande quantité, aussy ce grain<lb/>
composé des materiaulx susdicts aigriroit trop ton <m>argent</m><lb/>
si tu en mectois trop &amp; l’obscurciroit. Ceste composition susdicte t’est suffisa{n}te<lb/>
pour long temps, quand elle ha esté tout un jour au foeu<lb/>
doulx au commancement &amp; vigoré de degré en degré jusques<lb/>
à la fin. Lors ayant faict une charge de <m>charbon</m>, laisse<lb/>
le consumer de soy mesme &amp; refroidir ton crusol. Aprés<lb/>
rompés le. Vous trouverés deulx plastes &amp; tourtelles dures<lb/>
dans le crusol. La superieure est co{mm}e lapidée, estant composée<lb/>
des <m>sels sublimés</m> &amp; meslés ensemble. Celle du fonds est<lb/>
metallique, composée de <m>limailles</m>, <m>aes ustum</m> &amp; <m>antimoyne</m>, ayant<lb/>
le grain fort menu. Pulverise la tourtelle superieure, faicte<lb/>
de <m>sels</m>, &amp; en mects pour esclarcir &amp; nettoyer l’<m>argent</m>, et le<lb/>
<m>grain metallic</m> te servira pour mectre dans le <m>metal</m> fondu.</ab>


<note>
<margin>#ERROR:_NO_MARGIN_AVAILABLE#</margin>
Foeu de <m>charbon.</m></note>
 
<note>
<margin>#ERROR:_NO_MARGIN_AVAILABLE#</margin>
Ou bien aprés<lb/>
que tu as faict<lb/>
piler tes <m>drogues</m><lb/>
par quelque rustique.<lb/>
Et les ayant<lb/>
disposées dans ton<lb/>
crusol, &amp; iceluy<lb/>
luthé &amp; sec, co{mm}e dict [est],<lb/>
et disposé dans le<lb/>
fourneau, fais<lb/>
conduire le foeu<lb/>
par quelque garson<lb/>
de boutique acoustumé<lb/>
au <m>charbon</m>.</note>
 
<note>
<margin>#ERROR:_NO_MARGIN_AVAILABLE#</margin>
On vend bien aulx<lb/>
<pro>orfevres</pro> ceste <m>masse<lb/>
metallique</m> pour<lb/>
attandrir leur<lb/>
<m>souldure</m>, à cause<lb/>
qu’en fondant le<lb/>
<m>letton</m> s’exale. Et<lb/>
avecq un peu de<lb/>
ceste matiere, ilz<lb/>
souldent sur l’aultre<lb/>
<m>souldure</m>.</note></root>