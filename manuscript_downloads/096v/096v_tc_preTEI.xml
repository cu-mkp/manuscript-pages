<root><page>096v</page> 
<image>http://gallica.bnf.fr/ark:/12148/btv1b10500001g/f198.image</image>

<div>
<id>p096v_a1</id>
<head>Gardes grises</head>


<ab>Il ne les fault estant blanches que <del>bi</del> les bien nettoyer puys les<lb/>
mectre au foeu &amp; les faire passer bleu Et fault bien prendre<lb/>
garde quilz ne passent pas trop le bleu Car ne <m>lor</m> ne l<m>argent</m><lb/>
ne aultre couleur ny prendroit pas Pour ce faire Qui est<lb/>
appelle les faire passer On ha un chaulderon plein de <m>cendres</m><lb/>
quon couvre de <m>charbon fort allume</m> &amp; les faict on chaufer ainsy<lb/>
bien fort une heure ou deulx Et c{omm}e les <m>cendres</m> sont fort chauldes<lb/>
on tire le <m>charbon</m> dun coste &amp; on mect la garde au lieu ou estoit<lb/>
le <m>charbon</m> &amp; on la couvre toute de <m>cendre</m> Et quand le corps<lb/>
de la garde qui est le principal est tout passe on revire la<lb/>
garde par laultre coste Et en ceste sorte le gris ne peult pas<lb/>
trop passer si quelque <m>charbon allume</m> ny touche Le gris se<lb/>
peult bien faire au feu commun de la cheminee Mays il y a<lb/>
danger quil ne passe trop &amp; ne fasse une crasse qui lempescheroit<lb/>
de prendre couleur Le bleu se faict incontinent que la <m>cendre</m><lb/>
a un peu chaufe les gardes Mays il est tousjours gris de<lb/>
quelque coste Apres le bleu vient le gris</ab>
 
</div>
<div>
<id>p096v_a2</id>
<head>Couleur deau</head>


<ab><add>Pour</add> Couleur deau on passe la <tl>lime doulce</tl> sur les gardes pour les<lb/>
blanchir puys le <tl>brunisson</tl> Apres on les faict passer bleu<lb/>
jusques a ce quelles viennent grises Apres comme elles sont encore<lb/>
mediocrement chauldes on passe la <m>sanguine</m> par dessus Et co{mm}e<lb/>
elles se froidissent on les tourne a reschaufer Car la couleur<lb/>
deau ne se faict qua plusieurs foys Et si les gardes nestoient<lb/>
chauldes la <m>sanguine</m> rascleroit &amp; defferoit la couleur Il fault<lb/>
adviser que les gardes ne passent pas trop le gris car elles<lb/>
gecteroient une crasse qui empecheroit de prendre la couleur<lb/>
Il fault presque un jour pour aprester adoulcir &amp; mectre en<lb/>
couleur deau Mays quelles soient un peu passees bleu cest asses<lb/>
pour le gris &amp; aultre couleur Le gris est la moingdre couleur<lb/>
Apres le vernis qui est de deulx couleurs ou jaulne ou noir</ab>
 
</div>
<div>
<id>p096v_a3</id>
<head>Vernis jaulne</head>


<ab>On blanchist bien fort &amp; on nettoye bien les gardes Apres<lb/>
on les charge a froid avec une plume toutes d<m>huile <del>dolive</del> de<lb/>
noix</m> Et apres les tourner sur un bon foeu de <m>charbon</m> qui est sur<lb/>
le fourneau des <pro>fourbisseurs</pro> sans quelles touchent au <m>charbon</m><lb/>
ne a la <m>cendre</m> Et quand elles ne fument plus cest faict</ab>
</div></root>