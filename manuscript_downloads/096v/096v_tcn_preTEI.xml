<root><page>096v</page> 
<image>http://gallica.bnf.fr/ark:/12148/btv1b10500001g/f198.image</image>

<div>
<id>p096v_a1</id>
<head>Gardes grises</head>


<ab>Il ne les fault, estant blanches, que les bien nettoyer, puys les<lb/> 
mectre au foeu &amp; les faire passer bleu. Et fault bien prendre<lb/>
garde qu'ilz ne passent pas trop le bleu, car ne l'<m>or</m> ne l'<m>argent</m><lb/>
ne aultre couleur n'y prendroit pas. Pour ce faire, qui est<lb/>
appellé les faire passer, on ha un chaulderon plein de <m>cendres</m><lb/>
qu'on couvre de <m>charbon fort allumé</m>, &amp; les faict on chaufer ainsy<lb/>
bien fort une heure ou deulx, et co{mm}e les <m>cendres</m> sont fort chauldes,<lb/>
on tire le <m>charbon</m> d'un costé &amp; on mect la garde au lieu où estoit<lb/>
le <m>charbon</m> &amp; on la couvre toute de <m>cendre</m>. Et quand le corps<lb/>
de la garde, qui est le principal, est tout passé, on revire la<lb/>
garde par l'aultre costé, et en ceste sorte le gris ne peult pas<lb/>
trop passer, si quelque <m>charbon allumé</m> n'y touche. Le gris se<lb/>
peult bien faire au feu commun de la cheminée, mays il y a<lb/>
danger qu'il ne passe trop &amp; ne fasse une crasse qui l'empescheroit<lb/>
de prendre couleur. Le bleu se faict incontinent que la <m>cendre</m><lb/>
a un peu chaufé les gardes, mays il est tousjours gris de<lb/>
quelque costé. Aprés le bleu vient le gris.</ab>
 
</div>
<div>
<id>p096v_a2</id>
<head>Couleur d'eau</head>


<ab>Pour couleur d'eau, on passe la <tl>lime doulce</tl> sur les gardes pour les<lb/>
blanchir, puys le <tl>brunisson</tl>. Aprés on les faict passer bleu<lb/>
jusques à ce qu'elles viennent grises. Aprés, comme elles sont encore<lb/>
mediocrement chauldes, on passe la <m>sanguine</m> par dessus, et co{mm}e<lb/>
elles se froidissent, on les tourne à reschaufer, car la couleur<lb/>
d'eau ne se faict qu'à plusieurs foys. Et si les gardes n'estoient<lb/>
chauldes, la <m>sanguine</m> rascleroit &amp; defferoit la couleur. Il fault<lb/>
adviser que les gardes ne passent pas trop le gris, car elles<lb/>
gecteroient une crasse qui empecheroit de prendre la couleur.<lb/>
Il fault presque un jour pour aprester, adoulcir &amp; mectre en<lb/>
couleur d'eau, mays qu'elles soient un peu passées bleu, c'est assés<lb/>
pour le gris &amp; aultre couleur. Le gris est la moingdre couleur,<lb/>
aprés le vernis qui est de deulx couleurs, ou jaulne ou noir.</ab>
 
</div>
<div>
<id>p096v_a3</id>
<head>Vernis jaulne</head>


<ab>On blanchist bien fort &amp; on nettoye bien les gardes. Aprés<lb/>
on les charge à froid avec une plume toutes d'<m>huile <del>d’olive</del>de <lb/>
noix</m>, et aprés les tourner sur un bon foeu de <m>charbon</m> qui est sur<lb/>
le fourneau des <pro>fourbisseurs</pro>, sans qu'elles touchent au <m>charbon</m><lb/>
ne à la <m>cendre</m>. Et quand elles ne fument plus, c'est faict.</ab>
</div></root>