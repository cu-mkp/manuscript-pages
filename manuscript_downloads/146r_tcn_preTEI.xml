<root>﻿#ERROR:_Number_of_<div>_and_</div>_unbalanced#


<page>146r</page>
<image>http://gallica.bnf.fr/ark:/12148/btv1b10500001g/f297.image</image>


<id>p145v_1</id>


<ab>affin qu’elle se mouille par tout. Sinon, mouille la<lb/>
avecq un gros pinceau dedié à cela. Puys, passe,<lb/>
par le bout du moule qui clost le cercle, ton bout<lb/>
de fil de <m>fer</m> qui tient le gect de <m>cire</m> et en fends<lb/>
le <m>fer</m> moulé d’<m>ardille</m> co{mm}e tu vois ; &amp; le pose bas,<lb/>
pourveu que l’herbe ou fleur ne touche à aulcune chose<lb/>
&amp; puisse laisser assez d’espesseur au moule, car le<lb/>
sable destrempe haulse tousjours l’herbe ou fleur.<lb/>
Ainsy, si elle n’est roide d’elle mesme, passe avecq<lb/>
une aiguille du filet delié sur la fleur pour<lb/>
la garder d’enlever. Ou, si tu t’en oublioys, baise la fleur<lb/>
avecques quelque petit bastoneau jusque<lb/>
à ce que le sable gecté se commance à espaissir.<lb/>
Ta fleur estant bien disposé, choisis une<lb/>
escuelle asses grandes pour y destremper aultant<lb/>
de sable qu’il en faict besoing pour remplir ton<lb/>
moule. Mects y un peu d’<m>eau de sel armoniac</m> puys<lb/>
de l’<m>eau de fontaine</m> et co{mm}e l’escuelle sera presque<lb/>
pleine, mects y en saulpouldrant ton sable &amp;<lb/>
mesle &amp; le delaye bien affin qu’il soict tout un,<lb/>
car s’il estoit amatonne, il gasteroit le moule.<lb/>
Pour les fleurs, il ne veult pas estre si espès.<lb/>
Et, mesme{men}t, au commanc{emen}t, que tu verseras a faulte<lb/>
le plus cler sur la fleur &amp; co{mm}e elle en sera à demy<lb/>
couverte, soufle fort par tous pour faire perdre<lb/>
les petites bulles. Apres achève de remplir &amp; soufle,<lb/>
tousjours fais un peu pancher le moule vers le<lb/>
plus large. Et si tu trouves quelque reste du sable<lb/>
espès qui ne soit pas bien deslayé, gecte le plustot<lb/>
vers le gect qu’ailleurs. Enfin, tu peulx bien gecter<lb/>
du sable destrempé plus espès affin de faire faire<lb/>
prise plustost. J’ay ainsy moulé un solcy avecq<lb/>
des foeilles. Le <m>crocu{m} ferri</m> est plus seur pour les<lb/>
fleurs et quand il y ha <m>crocum</m>, lute avecq le mesme sable<lb/>
qui ha servi et est le plus excellent de tous.<lb/>
</div>


<note><margin>left-top</margin>
La ligne dont j’ay gecté une grande branche de soulcy qui, avecq sa fleur, ses boutons<lb/>
et ses foeilles, est venue<lb/>
nect co{mm}e le naturel estoit<lb/>
d’une lb. d<m>estain</m><lb/>
fin meslé de deulx<lb/>
onces de <m>plomb</m><m>.</m> </note>


<note><margin>left-top</margin>
S’il y a quelques<lb/>
baves, repare<lb/>
avecq un trancheplume.</note>
 
<note><margin>left-top</margin>
Descouvre la<lb/>
fleur moulée en<lb/>
desffaisant doulce{men}t<lb/>
avecq la poincte<lb/>
dun cousteau le<lb/>
moule. Et, pour mieulx,<lb/>
trempe le bien dans<lb/>
l’<m>eau</m>. Après, use<lb/>
de <m>sayet de porceau</m><lb/>
d’un bout de fil de <m>fer</m> &amp;.</note>


<note><margin>left-middle</margin>
Quand le moule<lb/>
est recuit la premiere<lb/>
fois laisse le à<lb/>
demy refroidir.<lb/>
Puys, passe par le<lb/>
gect un fil de <m>fer</m><lb/>
doulce{men}t pour faire<lb/>
ouverture à la cendre bruslée<lb/>
dedans. Après,<lb/>
soufle dedans avecq un<lb/>
souflet puys renverse<lb/>
le moule sur le gect<lb/>
pour faire tout sortir.<lb/>
&amp;, par fois, suppe et attire avecq la bouche.</note>


<note><margin>left-bottom</margin>
Advise de n’atacher<lb/>
pas trop la queue<lb/>
de la fleur au gect<lb/>
de <m>cire</m>, de peur de<lb/>
gaster quelque chose<lb/>
quand tu retireras<lb/>
le gect de <m>cire</m>.<lb/>
Pour le retirer, il<lb/>
le fault un peu<lb/>
deschausser tout<lb/>
aultour &amp; puys le<lb/>
tirer avecq tes petits<lb/>
molets par la queue<lb/>
de <m>fer</m><m>.</m> </note></root>