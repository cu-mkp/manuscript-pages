<root><page>041v</page>
<image>http://gallica.bnf.fr/ark:/12148/btv1b10500001g/f88.image</image>


<div>
<id>p041v_1</id>
<head><m>Noir</m> des <pro>vitriers</pro></head>


<ab><m>Lescaille de fer</m> qui se prend des barres qui ont long<lb/>
temps este au foeu &amp; qui est espesse est beaucoup meilleure<lb/>
qui celle commune tendre qui tombe soubs l<tl>enclume</tl> en<lb/>
<tl>forge</tl> pourcequelle imite le <m>nel</m> Audict <m>noir</m> descript ailleurs<lb/>
aulcuns y adjoustent <del>d</del> un peu de <m>minium</m>
</ab>
</div>


<div>
<id>p041v_2</id>
<head><al>Brebis</al> tondues</head>


<ab>Si le <pro>tondeur</pro> quelque foys les blesse il y mect <del>[illegible]</del> de<lb/>
la <m>fiente</m> mesme de <al>brebis</al> dessus Quand elles sont grasses<lb/>
elles sont plus aysees a tondre &amp; ne se blessent pas si tost</ab>
 
<ab>
<margin>left-middle</margin>@
Si le <pro>tondeur</pro> les<lb/>
veult viscorter cest<lb/>
a dire chastrer co{mm}e<lb/>
ilz sont dun an ou<lb/>
deulx Il ne fault<lb/>
pas quil aye este<lb/>
avecq sa femme car<lb/>
cella feroit mourir<lb/>
les <al>moutons</al>
</ab>
</div>


<div>
<id>p041v_3</id>
<head>Couleurs et <m>doreure</m> sur le <m>verre</m></head>


<ab>Il ne fault pas donner l<m>eau gommee</m> si forte sur le<lb/>
<m>verre</m> pour la couche de <del>lor que de</del> l<m>argent</m> que de l<m>or</m> pourceq{ue}<lb/>
une foeille d<m>argent</m> est deulx foys plus forte quune foeille<lb/>
d<m>or</m> L<m>argent</m> aussy est plus dur Et par ainsy ne sesgratigne<lb/>
pas si aysem{ent} <del>Q</del> Et si la <m>gomme</m> nestoit pour l<m>argent</m> un peu<lb/>
forte il ne se refendroit pas si nettem{ent} Quand tu travailles<lb/>
<del>lhumid</del> lexalation de ton <m>halene</m> humecte la foeille couchee<lb/>
sur le <m>verre</m> &amp; par ainsy il sera bon en travaillant de<lb/>
le chaufer quelque foys Il te fault bien estre curieulx<lb/>
de nettoyer ce que tu veulx estre vuide &amp; servir de champ<lb/>
painct de couleurs Car sil nestoit bien net de la <m>graisse</m><lb/>
&amp; viscosite de la <m>gomme</m> <del>les</del> &amp; aultres choses les couleurs<lb/>
ni seroient pas si nettes Pour advancer besoignes tu<lb/>
peulx <m>poncer</m> Ou pour mieulx coucher de <m>gomme</m> &amp; de foeille<lb/>
sur un <m>papier</m> couppe En ceste sorte il ne te fauldra<lb/>
que bien peu reparer Si tu y veulx faire couleur d<m>or</m><lb/>
sans <m>or</m> mesle du <m>safran</m> sec destrempe avecq un peu de<lb/>
<m>massicot</m>
</ab>
</div></root>