<root><page>122v</page>
<image>http://gallica.bnf.fr/ark:/12148/btv1b10500001g/f250.item.r=</image>


<div>
<id>p122v_1</id>


<head>Nettoyer l<tl>escuelle</tl> et la <tl>cuillere</tl><lb/>
dequoy on destrempe le sable</head>


<ab>Soit curieulx de nettoyer freschement &amp; soudain que<lb/>
tu as gecte ton <tl>escuelle</tl> &amp; ta <tl>pallette</tl> ou <tl>cuillere</tl> avecq<lb/>
lesquels tu destrempes ton sable pourcequil sil sy desseche<lb/>
il sesmie &amp; tombe dans le sable frais &amp; faict faire<lb/>
trou ou faulte en louvrage Quand aussy le <tl>moule</tl> se<lb/>
recuit ces petits lopins sescroutent &amp; escaillent &amp; gardent<lb/>
de gecter net</ab></div>


<div>
<id>p122v_2</id>


<head>Mouler en creux</head>


<ab>La <m>cire</m> tout seule est trop tost froidye &amp; ne court pas<lb/>
bien par tout &amp; le <m>suif</m> garde bien sa chaleur &amp; court<lb/>
par tout Mays tout seul il nest pas bon. Mays quand<lb/>
la <m>cire</m> &amp; le <m>suif</m> sont mesles louvrage sen conduit bien<lb/>
Les <al>escrevisses</al>s &amp; autres animaulx petits se peulvent bien<lb/>
mouler creux quand au corps Mays quand aulx jambes<lb/>
il seroit malaise</ab>


<note>
<margin>left-middle</margin>
La premiere partye du <tl>moule</tl><lb/>
qui est premierem{ent} gectee sur la<lb/>
platine d<m>ardille</m> se fent plus volontiers<lb/>
au foeu que la<lb/>
seconde</note>
</div>


<div>
<id>p122v_3</id>


<head>Mouler medailles et choses<lb/>
plattes</head>


<ab>Tu nes point  astrainct de faire le gect a pattes ainsy<lb/>
<figure/> Ains en ceste sorte <figure/> quil enbrasse bien la medaille<lb/>
Car lautre fasson en patte ne se fait que pour<lb/>
sacommoder aulx ouvrages subtils Et laultre <add>qui est large et uny</add> vient mieulx<lb/>
en medaille plattes Mays advise quil faut que tout<lb/>
gect soit fort delie vers la medaille &amp; quasi pas si espes<lb/>
que la medaille si elle nest fort tanvre co{mm}e <m>papier</m> Et puys<lb/>
de la medaille tirant au gect le conduire tousjours en<lb/>
sespessissant Car il vient mieulx ainsy Si le gect est espes<lb/>
a lentree de la medaille louvrage ne vient jamays bien fait<lb/>
que <del>despuys</del> despuys la moictie du gect en haut il soict moyen{nement}<lb/>
espes &amp; despuys la mesme moictie en bas fort tanvre Noublie<lb/>
pas de faire des coches <del>au hau</del> dans le hault du gect<lb/>
pour empescher que le <m>metal</m> ne courre de furie</ab>
</div></root>