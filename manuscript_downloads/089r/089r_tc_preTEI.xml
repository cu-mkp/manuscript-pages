<root><page>089r</page> 
<image>http://gallica.bnf.fr/ark:/12148/btv1b10500001g/f183.image</image>




<div>
<id>p089r_a1</id>
<head>Sable d<m>os de <al>bœuf</al></m>  brusle<lb/>
et <m>sal gemme</m></head>


<ab>Je les ay pulverises separem{ent} &amp; subtilies sur le <m>porphire</m> le plus<lb/> 
que jay peu Puys jay mesle aultant dun que daultre &amp; repasse<lb/> 
sur le <m>porphire</m> Je lay apres humecte dans un <m>papier</m> replie dans<lb/> 
une <m>serviette</m> mouillee qui est plus tost faict quau <env>serain de la nuit</env><lb/> 
ou a l<env>humeur de la cave</env> Et nen ay point trouve qui despouille plus<lb/> 
net que cestuy cy Il veult estre asses humide Et si tu le veulx gecter<lb/> 
fort tanvre fais quil soict plus chault Il est venu en <m>estain</m> doulx fort net<lb/> 
co{mm}e le principal Et ha soubstenu plusieurs gects Pour l<m>estaim</m> je<lb/> 
croy quil nen fault point chercher de meilleur Ne pour le <m>plomb</m> fin<lb/>
aussy qui vient quasi plus net que l<m>estaim</m> <del>Tou</del> L<m>os de pied de<lb/> 
<al>bœuf</al></m> est tousjours si aride tout seul que sans estre mesle<lb/> 
dune part ou deulx de quelque sable gras &amp; ayant liaison co{mm}e<lb/> 
le <m>tripoly</m> les <m>sels</m> le <m>foeultre</m> les <m>cendres</m> &amp; choses semblables<lb/> 
il ne despouilleroit pas &amp; ne mouleroit pas net aussy car il sesmie</ab>


</div>
<div>
<id>p089r_a2</id>
<head>Recuire ou essuyer<lb/> 
un chassis moule</head>


<ab>Mecte tousjours la plus delicate partye co{mm}e du visaige ensus<lb/>
affin quil ny tumbe rien qui puisse empescher ta fusion</ab>
 
</div>
<div>
<id>p089r_a3</id>
<head>Sable naturel</head>


<ab>Il ne veult pas estre recuict pour le <m>plomb</m> et <m>estaim</m><lb/> 
<del>m</del> et est meilleur tout neuf &amp; frais</ab>


</div></root>