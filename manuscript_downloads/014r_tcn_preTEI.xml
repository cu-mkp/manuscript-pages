<root>﻿<page>014r</page>


<image>http://gallica.bnf.fr/ark:/12148/btv1b9059316c/f31.item</image>



<div>
<id>p014r_1</id>
<head>Pour murailles de <m>terre</m> et bastiment rustique </head>


<ab>Les hirondelles nous ont aprins ce mestier faisant leurs nids<lb/>
de <m>boue</m> meslée, pour avoyr liaison, avecq des festus &amp; brins de<lb/>
<m>foing</m> ou de <m>paille</m>. Es lieulx doncq où la <m>pierre</m> &amp; la <m>brique</m> manque,<lb/>
on ce peult ayder de <m>terre</m> à faire paroy &amp; muraille. En quoy la<lb/>
<m>terre</m> legiere, qui ne faict poinct de mottes estant labourée, ains qui est<lb/>
comme entremeslée d'arene, tient le premier rang pource que elle se<lb/>
bat &amp; tapit mieux. Il est vray qu'il la fault humecter &amp; avecq la<lb/>
pelle baisse la coupper en forme de gasons, et ainsi la poser &amp;<lb/>
disposer. Ceste cy dure d'advantaige et n'y a pas tant de façon,<lb/>
et la seicheresse ne la faict poinct fendre &amp; crevasser. Mays<lb/>
pource que il ne se trouve pas partout de semblables <m>terres</m>, ceulx<lb/>
qui sont en bon &amp; fertile territoire, ayants designé avecq le cordeau<lb/>
les largeur &amp; longueur de leurs fondements, fichent sur le<lb/>
bord d'iceulx d'une part &amp; d'aultre de grands perches ou chevrons<lb/>
pour apuyer des tables entre lesquelles il gectent la <m>terre</m>, faisant<lb/>
chasque couche d'un pied ou environ, l'entremeslant comme <figure>S.S.S</figure> de<lb/>
branches de <m>bruyeres</m> ou semblables choses, puys avecq tro<corr>i</corr>s formes<lb/>
de battouers l'appillent &amp; la battent. L'un s'appelle le mail, qui<lb/>
est en forme triangulaire comme A, et de cestuy on appille premierem{ent} la<lb/>
<m>terre</m>. Aprés on ce sert d'un qui est de billots poinctus par le bout &amp;<lb/>
emmanchés à un gros baston, &amp; cestuy est pour bien presser la <m>terre</m><lb/>
aux extremités et bords de la muraille qui adhære aux tables, &amp; s'appelle [word omitted]. L'aultre s'appelle la batte, qui est pour aplanir &amp; battre la <m>terre</m><lb/>
pour la derniere foys, ainsy qu'il appert par .C. Puys on faict<lb/>
un aultre couche de <m>terre</m> <add>&amp; bruiere</add> et on la bat co{mm}e est dict, &amp; ainsy on continue<lb/>
jusques à ce que la muraille est parfaicte, laquelle on couvre de<lb/>
<m>bruyeres</m> &amp; puys de <m>terre</m>. Aulcuns entremeslent en ladicte muraille<lb/>
des rengs de <m>brique</m>. Ils font aussi la muraille en talluant,<lb/>
donnant largeur aux fondements selon qu'on veult haulsser <lb/>
la muraille, laquelle estant vielle blanchist &amp; par là demonstre<lb/>
qu'il y a du <m>salpestre</m>. C'est pourquoy, quand elles tumbent, les<lb/>
<pro>pouldriers</pro> en font leur proffict </ab>


<note>
<margin>left-bottom</margin>A<figure/></note>




</div></root>