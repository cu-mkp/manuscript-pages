<root>﻿<page>137v</page> 
<image>http://gallica.bnf.fr/ark:/12148/btv1b10500001g/f280.image</image>


<div>
<id>p137v_a1</id>
<head>Destremper <m>sable</m> pour moule de medailles plattes</head>


<ab>Les medailles plattes de <m>cire</m> ou de <m>metal</m> s'huilent fort<lb/>
legerement, &amp; puys se touchent avecq un pinceau d'<m>eau de vye.</m><lb/>
Et affin que le moule destrempé d'eau prene sans refuser<lb/>
sur la chose huilée, on faict bien chaufer l'eau pour<lb/>
destremper le sable, car avecq l'eau froide, il refuseroit.<lb/>
Les medailles s'huillent pource que elles ne prestent<lb/>
point, &amp; par ainsy pourroient rompre le molle. Les<lb/>
animaulx qui prestent ne veulent point estre huiler<lb/>
L'eau chaulde doibt estre de telle chaleur que tu n'y<lb/>
puysses tenir le doigt, sinon avec sentiments bien chault.<lb/>
Destrempe le sable plus espés pour medaille plattes &amp;<lb/>
solides que pour lesards &amp; choses subtiles. Ton <m>sable</m><lb/>
ayant faict prise, nettoye &amp; rascle ton moule d'un costé<lb/>
&amp; d'aultre &amp; fais une coche au pied &amp; au ras de la medaille<lb/>
du costé du gect, affin que tu la puisse mieulx enlever.<lb/>
Abaisse aussy le molle rasclant l'entour de la medaille, affin que de toutes<lb/>
costés, tu la puisse bien enlever sans qu'elle corrompe le<lb/>
moule. Aprés fais tes entailleures aultour du<lb/>
premier molle gecté, affin que le second gect s'y<lb/>
conjoigne sans varier, &amp; mesmem{ent} fais une coche au<lb/>
fonds du molle où est la teste de la chose moulée.<lb/>
Fays en aussy aulx costés du gect. Cela faict,<lb/>
trempe le revers du premier molle dans l'<m>eau huillée</m> <lb/>
&amp; ainsy il ne semboira point. Frotte le revers de la medaille<lb/>
d'<m>eau de vye</m> &amp; secondem{ent} gecte destrempa{n}t en eau chaulde<lb/>
si tu as moulé une medaille en noyau. Ayant faict le <lb/>
premier gect, &amp; iceluy ayant faict prise, cerne avecq la<lb/>
poincte d'un costeau l'entour de la medaille, affin qu'elle se<lb/>
trouve enlevée sur le gect, &amp; non ensevelie dans iceluy.<lb/>
Puys ayant faict le second gect &amp; ayant ouvert ton<lb/>
moule, enleve la medaille tout d'un coup avecq<lb/>
deulx poinctes de costeau, et que l'une la presque du costé<lb/>
du gect &amp; l'autre du costé de la teste qui est à l'oposite.</ab>


<note>
<margin>#ERROR:_NO_MARGIN_AVAILABLE#</margin>
Garde bien de<lb/>
n'huiler guere<lb/>
la medaille car<lb/>
si l'<m>huile</m> redone,<lb/>
il divertise le sable<lb/>
de servir &amp; amasser,<lb/>
&amp; le faict ondoyant<lb/>
&amp; grumeleulx. Il<lb/>
ne fault que<lb/>
toucher le milieu<lb/>
de la medaille de la poincte<lb/>
du pinceau huilé,<lb/>
&amp; puys estandre<lb/>
l'<m>huile</m> partout. </note>


<note>
<margin>#ERROR:_NO_MARGIN_AVAILABLE#</margin>
Sur tout fais<lb/>
que le gect soict<lb/>
le plus large<lb/>
que tu pourras<lb/>
vers la medaille,<lb/>
&amp; l'embrasse bien.<lb/>
Que l'entrée du<lb/>
gect soict ample,<lb/>
allant tousjours<lb/>
en apeitissant<lb/>
vers la medaille,<lb/>
n'oublie pas<lb/>
aussy d'encocher<lb/>
l'entrée du gect.</note>


<cont/>
</div></root>