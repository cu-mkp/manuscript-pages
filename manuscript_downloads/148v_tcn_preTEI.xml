<root>﻿<page>148v</page>
<image>http://gallica.bnf.fr/ark:/12148/btv1b10500001g/f302.image</image>


<div>
<id>p148v_1</id>
<head>Mouler <al>tortues</al></head>


<ab>Aprés rassemble les parties de ton moule et<lb/> 
cramponne curieusement toutes les joinctures, tant<lb/> 
de dessus &amp; dessoubs que par les costés, n'aya{n}t<lb/>
pas oublyé d'encocher les joinctures des moules co{mm}e<lb/>
aulx aultres. Ayant cramponé le tout, deffais<lb/> 
les crampons des costés &amp; non les aultres. Et ainsy<lb/> 
ton moule de plusieurs pieces s'ouvrira co{mm}e<lb/> 
s'il estoit seulement de deulx moitiés. Si tu veulx<lb/>
mouler creux, fais au milieu du moule<lb/>
du ventre un trou de part en part qui, au dedans,<lb/>
soict de telle capacité que le bout du petit doigt y<lb/>
puisse presque entrer, eslargissant co{mm}e en clervoise le<lb/>
dehors du trou. C'est pour jecter le noyau. Or<lb/>
note que toutes ses difficultés ne seroient poinct si tu<lb/>
ne voulois mouler creux, pource que tu pourrois<lb/>
mouler la <al>tortue</al> de deulx pieces et la brusler<lb/>
dedans, co{mm}e les aultres animaux, et seroit bien plus<lb/>
tost fait. Mays co{mm}e la <al>tortue</al> est massive &amp; qu'elle<lb/>
se trouveroit pesante sans estre creuse, on l'estime<lb/>
mieulx moulée de ceste sorte creuse, et en ceste façon,<lb/>
pour faire bien un moule, il fault bien trois<lb/>
jours. Advise en moules creulx &amp; fantasques d'avoir<lb/>
du <m>plastre</m> fort, qui endure le foeu sans se crever, s'il est<lb/>
possible. Mays si tu n'en peulx avoir de tel, mesle un<lb/>
peu plus d'<m>alum de plume</m> &amp; adjouste y aussy du <m>crocu{m}</m>,<lb/>
qui le fortifie &amp; faict que les baves, s'il en y a, viennent<lb/>
si subtiles qu'elles sont aysées à deffaire. N'oublie pas<lb/>
aussy de bien serrer avecq une presse tes moules, pour<lb/>
obvier aulx baves qui se font ou quand le moule n'est<lb/>
pas bien joinct ou quand il est crevé. Pour reparer,<lb/>
si les traicts ne sont assés aparents, ressuicts les legerem{ent}<lb/> 
avecq un burin, puys les adoulcis avecq le ciselet. Les<lb/>
baves s'ostent avecq le chaple, forme de burin. Pour les<lb/>
grumeleures  &amp; escailles, elles se font ou avecq une petite<lb/>
gouge ou petites portes [?] pieces rondes, ou avecq la poincte d'un<lb/>
ciselet non trampé &amp; frappé sur une petite lime.</ab>
 
<note><margin>left-top</margin>Fais ce trou<lb/>
plustost que<lb/>
rejoindre<lb/>
tes moules</note></div></root>