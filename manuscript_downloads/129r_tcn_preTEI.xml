<root>﻿<page>129r</page>
<image>http://gallica.bnf.fr/ark:/12148/btv1b10500001g/f263.item.r=</image>




<div>
<id>p129r_1</id>
<head>Paindre herbes de metal</head>


<ab>Si tu as haste, il sera mieulx que tu destrempes tes couleurs<lb/> 
à <m>gomme</m> point trop espesse car l'<m>huile</m> est long à seicher<lb/>
et coule s'il est couché cler, co{mm}e les herbes requierent, et si tu<lb/>
veulx encores avoir promptem{ent}, <add>ce faict</add>, destrempe ta couleur avecq de<lb/>
la <m>glaire</m> battue avecq de la <m>pelure de figuier</m>, et bien tost<lb/>
ton ouvraige sera sec. Mays couche cler.</ab>
</div>


<div>
<id>p129r_2</id>
<head>Pour <m>santonique</m></head>


<ab>Ce blanc blafart de ceste herbe se faict de <m>vert de terre</m>,<lb/>
de <m>blanc de plomb</m> ou <m>ceruse</m>, d'un peu de <m>massicot</m> et <m>scudegrun</m><lb/>
et de <m>cendré d'azur</m>. Mesle et compose ta couleur selon une<lb/>
branche naturelle que tu auras.</ab>
</div>


<div>
<id>p129r_3</id>
<head><al>Couleur de vipere</al></head>


<ab>C'est le plus beau <al>serpent</al> qui se puisse mouler, à cause qu'il ha<lb/>
fort belles escailles et rudes et transparentes. Sa couleur naïfve<lb/>
se faict avecq de bon <m>verdegris</m> fort broyé avecq de bon<lb/>
<m>vinaigre</m>, s'il est de <m>plomb</m> ou d'<m>estain</m>. Et s'il est en quelque<lb/>
endroit plus obscur, parfume ceste premiere couleur de <m>soufre</m>,<lb/>
co{mm}e tu sçais. Et s'il fault esclarcir et blanchir co{mm}e soubs<lb/>
la gorge, frotte d'un linge rude. Le masle gecte par sa nature,<lb/>
qui est au fondement, quand il est fort pressé, une petite masse co{mm}e une<lb/>
demy balle d'harquebus faicte en genitoires et toute<lb/>
plaine de aiguillons fort veneneulx.</ab>


<note>
<margin>left-middle</margin>
<figure>+</figure>
Mects un peu de<lb/>
<m>metalline</m> dans<lb/>
<corr>t</corr>on estain et ton<lb/>
<al>lesard</al> semblera<lb/>
d'<m>argent</m>.</note>
</div>
<div>
<id>p129r_4</id>


<head>Roses moulées</head>


<ab>Elles sont malaisées à mouler à cause que les foeuilles sont fort<lb/>
subtiles et foibles et doubles. Mays pour obvier à cela,<lb/>
il les fault oindre d'<m>huile de froment</m>, qui est fort desicatif.<lb/>
Et estant bien tost sec, il affermist et roidist les foeuilles pour les<lb/>
pouvoir distinguer et soustenir le sable destrempé. Le mesme se<lb/>
faict aulx <al>mouches</al>, aulx pensées et semblables choses delicates,<lb/>
aulx fleurs de caprier.</ab>
</div></root>