<root>﻿<page>037v</page>
<image>http://gallica.bnf.fr/ark:/12148/btv1b10500001g/f80.image</image>


<div>
<id>p037v_1</id>
<head><pro>Jardinier</pro></head>


<ab>
Pour bien semer les melons, il fault que ce soict à la fin de la<lb/>
lune, car aultrement ilz boutteroient trop de foeilles &amp; ne raport[?]<lb/>
pas tant de fruict. Fays de deux doi<corr>g</corr>ts en deulx doigts de <corr>petits</corr><lb/>
trous avecq un piquet, &amp; mects en chascun deulx ou trois graines.<lb/>
Aprés, ayes de la terre fort deliée &amp; remplis en legerement les<lb/>
fossettes. Aprés, espands sur tout l'espesseur d'un pousse d'hanets,<lb/>
c'est à dire balle de bled, affin que la pluye survena{n}t<lb/>
ne batte poinct la terre &amp; n'empesche leur naissance. Les hanets<lb/>
attirent les <al>rats mulots</al> qui mangent les graines et, pour obvier à cela,<lb/>
ilz les fault mouiller de decoction d'<m>absinthe</m>.
</ab>
</div>


<div>
<id>p037v_2</id>
<head><pro>Vitrier</pro></head>


<ab>
Aulcuns ne chargent poinct de <m>gris d'escaille</m> le <m>verre</m> pour<lb/>
travailler d'aprest, ains trassent sur le <m>verre</m> net avecq<lb/>
du <m>noir à huile</m>. Mays il fault bien que le <m>bois</m> soit<lb/>
<m>desgraissé</m>, car s'il a tant soit peu de <m>graisse</m>, la couleur<lb/>
n'y prendra aulcunem{ent}. Et mesme, si le <pro>vitrier</pro> qui travaille<lb/>
a puanteur de nés ou de bouche, &amp; qu'il alene sur le <m>verre</m>,<lb/>
la couleur n'y prandra point. Ceulx qui ont trouvé<lb/>
l'invention de travailler en petite besoigne d'<m>esmaulx</m> atta{n}dris<lb/>
n'employent que l'<m>esmail d'azur</m>, qui est le bleu, &amp; l'<m>esmail<lb/>
colombin</m>, qui est coleur de pourpre, lesquels ilz attendrissent<lb/>
avecq de la <m>rocaille</m> ou <m>verre de plomb</m>. Quand au jaulne,<lb/>
ilz le font d'<m>argent</m>, le rouge de <m>sanguine</m> co{mm}e est dict ailleur,<lb/>
le noir &amp; gris &amp; umbres avecq le <m>noir d'escaille</m> ou fort,<lb/> 
ou foible, la carnation avecq la <m>sanguine</m> claire. Le<lb/>
vert se faict premierem{ent} de jaulne, puys dessus ilz couchent<lb/>
de l'<m>esmail d'azur</m> ou fort ou foible, selon qu'ilz veulent<lb/>
faire gay ou obscur.
</ab>
</div>


<div>
<id>p037v_3</id>
<head><m>Ambre jaulne</m></head>


<ab>
Il se taille aveq la lime, puys on passe un certain <m>sel</m> pulverisé par<lb/>
dessus, qu'un <pl>Anglois</pl> apelloict 'desramonct'. Mays je cuide que cela estoit<lb/>
<m>ponce</m> pulverisée, car elle avoict asperité d'<m>arene</m>. Et avecq une corde tendue,<lb/>
il polissoit son <m>ambre</m>, puys y passoit du <m>tripoli de <pl>Bretaigne</pl></m> avecq<lb/>
le doigt, d'aultres avecq un <m>cuir</m> ou une <m>can<corr>n</corr>e</m>. L'<m>ambre</m> perd sa<lb/>
couleur si quelque personne mal saine le porte, &amp; devient blanchastre.<lb/>
Mays pour le remettre, il le fault faire trenper une nuict dans<lb/>
de l'<m>urine</m> puys le faire bouillir un peu dedans.
</ab>
</div></root>