<root><page>158v</page>
<image>http://gallica.bnf.fr/ark:/12148/btv1b10500001g/f322.image</image>


<div>
<id>p158v_1</id>
<head>Couleurs pour les feuilles vertes</head>


<ab>On les painct co{mmun}ement à <m>huile</m> pource que les couleurs<lb/>
à destrempe n'ont point de tenue. Pour <pa>fleur de soulcy</pa>,<lb/>
le <m>minium</m> peu broyé pour aulcuns, &amp; pour d'aultres qui<lb/>
sont plus jaulnastres, un peu de <m>massicot</m> parmy.<lb/>
Pour vert, le <m>vert de gris</m> a fonds &amp; est trop obscur.<lb/>
Si c'est un vert jaulnastre, tu peulx mesler avecq<lb/>
le <m>verdegris</m>, un peu d'<m>ocre jaulne</m> &amp; de <m>scudegrun</m>.<lb/>
Si le verd est obscur, mects parmy du <m>charbon<lb/>
de noyau de pescher</m>, qui faict un noir verdastre,<lb/>
co{mm}e le noir d'<m>os de pied de bœuf</m> faict bleuastre.<lb/>
Et ainsy, par jugement &amp; discretion, mects la couleur<lb/>
sur la fleur ou foeille naturelle pour voyr<lb/>
si elle aproche bien. Mays couche la fort clere, pour ne<lb/>
couvrir pas les traicts de l'ouvrage.</ab>
</div>


<div>
<id>p158v_2</id>
<head>Grands moules</head>


<ab>À cause du grand poix du <m>metal</m>, ilz veulent<lb/>
estre mis dans une presse affin qu'ilz ne s'ouvrent<lb/>
pas.</ab>
</div>


<div>
<id>p158v_3</id>
<head><m>Fumée de chandelle</m></head>


<ab>Elle faict venir plus net, &amp; encores qu'elles soict <add>un peu</add> espesse,<lb/>
elle ne tient poinct de lieu pource qu'elle n'ha poinct de<lb/>
corps. J'ay ainsy parfumé mes moules de noyau pour<lb/>
l'<m>estain</m> &amp; <m>plomb</m>, et ay gecté dans le moule froid,<lb/>
mays auparavant bien deseiché, et est venu fort net.<lb/>
Il est vray que le <m>plomb</m> meslé de moictié d'<m>estain</m>,<lb/>
pource que la medaille estoit espesse, estoict fort chault.</ab>
</div>


<div>
<id>p158v_4</id>
<head>Gect</head>


<ab><add>Si</add> la medaille est fort espesse, ne luy donne<lb/>
pas pour cela le gect aussy espés. Il suffict que le<lb/>
gect aye la moictié de son espesseur. Mays si elle<lb/>
<corr>est</corr> tanvre, donne luy le gect de son espesseur. N'oublie pas de<lb/>
fayre des souspirails au gect, ou communem{ent} la matiere soufle.</ab>


<ab>
<margin>left-bottom</margin>
N'oublie jamays<lb/>
d'<m>huiler</m> le gect de<lb/>
<m>cire</m> quand tu moules<lb/>
des herbes ou<lb/>
fleurs, aultrem{ent}<lb/>
il se rompt &amp; ne<lb/>
se peult pas<lb/>
retirer.</ab>
</div></root>