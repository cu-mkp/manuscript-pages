<root>﻿<page>035r</page>
<image>http://gallica.bnf.fr/ark:/12148/btv1b10500001g/f75.image</image> 


<div>
<id>p035r_1</id>
<head>Pour dire a quelqu'un que tu luy<lb/>
enseigneras une chose qu'il ne sçait pas<lb/>
ne toy aussy</head>


<ab>Ayes une fisselle ou petit baston et prens la mesure<lb/>
despuys le bout de l'oreille jusques au bout de son nes,<lb/>
puys luy fais voir. Ainsy tu luy enseigneras ce que tu<lb/><m>
</m>ne sçavois pas ne luy aussy.</ab>
</div>


<div>
<id>p035r_2</id>
<head>Pour fayre soubstenir un seau d'<m>eau</m><lb/>
sur la poincte couchée de trois cousteaulx<lb/>
sans toucher à terre</head>


<figure/>


<ab>Selon la force de tes costeaulx, ou de cuisine ou de table, tu feras<lb/>
soubstenir un grand pois sur leur poincte couchée &amp; disposée en<lb/>
triangle trenchant contre trenchant, co{mm}e tu vois, &amp; ilz ne toucheroient<lb/>
poinct à terre. Et si les ayant ainsi disposés tu les tournes de<lb/>
l'aultre part sans les desjoindre, les bouts des manches pourro{n}t<lb/>
aussi soubstenir poix sans toucher à terre. Tu peulx bien aproprier<lb/>
cella à aultre usage avecq des piques, avecq des soliveaulx,<lb/>
ou faire promptem{ent} un trepied au camp avecq trois poinctes<lb/>
d'halebarde. Si le tranchant du costeau marqué A regarde de la<lb/>
droicte à gaulche, le bout des manches se leveront, mays si<lb/>
le tranchant du mesme costeau regarde de gaulche à droicte,<lb/>
les poinctes s'esleveront.</ab>
</div>


<div>
<id>p035r_3</id>
<head>Pour faire bouillir sans foeu dans de l'<m>eau</m><lb/>
froide un <m>oeuf</m></head>


<ab>Vuidés un <m>œuf</m> par les deulx bouts si bien qu'il ne demeure rien dedans,<lb/>
puys l'emplissés de <m>chaulx vive</m> &amp; de <m>soufre vif</m>, puys estoupés les<lb/>
trous de <m>cire</m> &amp; le mectés en <m>eau</m> de sorte qu'il nage deulx ou trois<lb/>
doigts.</ab>
</div>


<div>
<id>p035r_4</id>
<head>Pour faire sortir les <al>connils</al> d'un terrier</head>


<ab>Prenés du <m>brassier</m> dans un pot, &amp; ayant mis du <m>soufre</m> dessus,<lb/>
mettés le dans les terriers &amp; le bouchés de quelque legiere chose.</ab>
</div></root>