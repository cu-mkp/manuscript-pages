<root><page>141r</page>
<image>http://gallica.bnf.fr/ark:/12148/btv1b10500001g/f287.image</image>
 
<div>
<id>p141r_1</id>
<head>Mouler une <al>escrevisse</al></head>


<ab>S'il y manque quelque petite chose, tu la<lb/>
peulx rejoindre ou bien remplir avecq du <m>ciment</m><lb/>
d'<pro>orfevre</pro><lb/>
[illegible].</ab>


<ab>L'<al>escrevisse</al> est des plus fantasques à mouler, mays aussy<lb/>
donne exemple de mouler beaucoup d'aultres fort difficilles.<lb/>
Les masles se discernent par les oeufs que portent les femelles,<lb/>
et par quattres petites jambettes blanches au bout qu'on[t]<lb/>
les masles au dedans de la queue, aprés les huict jambes<lb/>
principalles. Il n'est que bon de les faire un peu seicher pource que<lb/>
les grumeleures n'en viennent que plus rudes &amp; plus<lb/>
belles, car tout ce qui est de coquille ne se diminue pas. Il est<lb/>
vray que si tu les laisses trop seicher, ces petites jambettes<lb/>
de dedans se diminuent &amp; rendent plus gresles &amp; n'ont pas<lb/>
tant de corps. Si aussy elles sont trop seiches, la chair<lb/>
se separe des escailles. Advise doncq de te servir de<lb/>
la mediocrité. Elles ont certain poil entre les pattes &amp; au<lb/>
bout de la queue. Et pource que tout poil est fascheux à<lb/>
mouler à cause qu'il s'embrouille avecq le sable &amp; ne se<lb/>
despouille pas, tu le peulx brusler avecq un <m>fer</m> chault<lb/>
aulx <al>escrevisses</al> pource que on ne s'en apercoit. Quand aulx<lb/>
animaulx qui ont poil ou plume, il fault que tu les oignes<lb/>
d'<m>huile <add>d'olif</add></m> <sup>ou</sup> de <m>from{ent}</m>, qui est incontinent sec &amp; qui fera coucher<lb/>
&amp; estendre le poil. Ainsy tu auras la forme de ton animal,<lb/>
et le poil aussy se monstrera, mays faict à ondes, et<lb/>
c'est chose qui se peult reparer. Si ton <al>escrevisse</al> a des<lb/>
oelx qui sont delicats, et qui seroient malaisés à descouvrir<lb/>
sans rompre, tu feras mieulx de faire le premier gect<lb/>
sur le ventre &amp; les oeufs, affin qu'il ne te faille descouvrir<lb/>
que sur le dos, qui est dur &amp; facile à manier. Et le ventre<lb/>
&amp; les œufs demeurront dans le moule, et fauldra les<lb/>
faire brusler dedans plustost qu'ouvrir ton moule<lb/>
pour la seconde foys. Ainsy il s'ouvrira aisem{ent}, car<lb/>
ce qui est bruslé ne fera plus de prise. Aussy le second<lb/>
gect qui se faict sur le premier, qui ha bien faict<lb/>
prise, se separe aisem{ent} du premier aprés estre recuit,<lb/>
qui est un particulier secret pour semblable[s] moules.</ab>




<ab>
<margin>left-top</margin>
Le gect se faict par la<lb/>
queue fort tanvre.</ab>
 


<ab>
<margin>left-top</margin>
N'oublie pas<lb/>
de frotter d'<m>eau<lb/>
de vye</m> plustost<lb/>
que mouler.</ab>


<ab>
<margin>left-top</margin>
Le <al>cerf volant</al>,<lb/>
l'<al>escrevisse</al> &amp; le<lb/>
<al>chancre</al> se moulent<lb/>
de mesme façon.</ab>


<ab>
<margin>left-middle</margin>
Si ton <al>escrevisse</al><lb/>
n'a point<lb/>
d'oeufs, moule<lb/>
le dos en hault<lb/>
&amp; le ventre en<lb/>
bas. Tu luy<lb/>
peulx donner.</ab>


<ab>
<margin>left-middle</margin>
Elle se pourroit<lb/>
bien mouler creuse<lb/>
quand aulx corps,<lb/>
mays les pates<lb/>
ne le pourroient<lb/>
pas faire.<lb/>
Et pour bien<lb/>
faire, l'<al>escrevisse</al><lb/>
est assés fantasque<lb/>
à mouler sans<lb/>
chercher le<lb/>
creux, cela se<lb/>
doibt reserver<lb/>
pour les <al>tortues</al>.</ab>


<ab>
<margin>left-bottom</margin>
Quand tu ouvres<lb/>
ton moule, tu<lb/>
trouveras l'<al>escrevisse</al><lb/>
en <m>os blanc</m>, mays<lb/>
non en pouldre.<lb/>
Et sans l'ouvrir,<lb/>
le <figure><m>☿</m></figure> n'y feroit rien.</ab>


<ab><margin>bottom</margin>Couche ces<lb/>
couleurs à <m>huile</m><lb/>
fort cleres.</ab>


<ab>
<margin>right-bottom</margin>
Pour la paindre, fais la bouillir avecq du <m>vin</m> &amp; un<lb/>
peu de <m>sel</m> affin qu'elles viennent bien rouges &amp; prens y patron.<lb/>
Pains le dos de <m>vermeillon</m> meslé de <m>laque</m> &amp; les costés &amp; dessoubs<lb/>
du ventre &amp; des jambes avecq du <m>vermeillon</m> &amp; de l'<m>ocre jaulne</m><lb/>
et du blanc.</ab>




 <cont/>
</div></root>